<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>ΚΕΦΑΛΑΙΟ 3</title>
</head>

<body>
<br/>
<p>
 <strong>ΚΑΤΑΣΚΕΥΗ ΛΟΓΙΣΜΙΚΟΥ</strong></p>
<p><strong>ΑΚΡΩΝΥΜΙΑ</strong></p>

<p><strong>ΕΙΣΑΓΩΓΗ</strong></p>
<p>Ο όρος κατασκευή λογισμικού αναφέρεται στη λεπτομερή κατασκευή ενός λειτουργικού λογισμικού μέσω ενός συνδυασμού από προγραμματισμό (γραμμές κώδικα), δοκιμές επαλήθευσης, δοκιμές μονάδων, δοκιμές ολοκλήρωσης και αποτελμάτωση.<br />
 Το γνωστικό πεδίο της κατασκευής λογισμικού συνδέεται και με πεδία γνώσης της πληροφορικής, ωστόσο είναι άρρηκτα συνδεδεμένο με τη σχεδίαση λογισμικού και τον έλεγχο λογισμικού, διότι η διαδικασία της κατασκευής λογισμικού περιλαμβάνει σημαντικά ποσά σχεδίασης και ελέγχου λογισμικού. Η προαναφερθείσα διαδικασία χρησιμοποιεί τα αποτελέσματα της σχεδίασης και παρέχει εισροές στον έλεγχο (η σχεδίαση και ο έλεγχος σε αυτή την περίπτωση αναφέρονται στις δραστηριότητες, όχι στα πεδία γνώσης). Τα όρια μεταξύ της σχεδίασης , της κατασκευής και του ελέγχου (αν υπάρχουν) ποικίλλουν, καθώς εξαρτώνται από τις διεργασίες του κύκλου ζωής του λογισμικού που χρησιμοποιείται σε ένα έργο.<br />
 Αν και είναι πιθανό να εφαρμοστεί λεπτομερή σχεδίαση πριν το στάδιο της κατασκευής του λογισμικού, κατά τη διάρκεια της κατασκευής γίνεται επίσης πολλή δουλεία αναφορικά με σχεδίαση. Γι&rsquo; αυτό το λόγο, το γνωστικό πεδίο της κατασκευής λογισμικού είναι άρρηκτα συνδεδεμένο με αυτό της σχεδίασης λογισμικού.</p>
<p>Κατά την κατασκευή,  οι μηχανικοί λογισμικού κάνουν τόσο δοκιμές μονάδων όσο και δοκιμές ολοκλήρωσης της δουλειάς τους. Γι&rsquo; αυτό το λόγο και το γνωστικό πεδίο της κατασκευής λογισμικού είναι άρρηκτα συνδεδεμένο με αυτό του ελέγχου του.</p>
<p>Η κατασκευή λογισμικού τυπικά παράγει το μεγαλύτερο αριθμό από αντικείμενα προσαρμογής, που πρέπει να διαχειριστούν μέσα σε ένα έργο λογισμικού (αρχεία με πηγαίο κώδικα, έγγραφο τεκμηρίωσης, σενάρια ελέγχου, κ.λπ.). Γι&rsquo; αυτό το λόγο το γνωστικό πεδίο είναι άρρηκτα συνδεδεμένο με αυτό της διαχείρισης λογισμικού.</p>
<p>Καθώς η ποιότητα λογισμικού είναι σημαντική σε όλα τα γνωστικά πεδία, ο κώδικας είναι το απόλυτο παραδοτέο ενός έργου λογισμικού και γι&rsquo; αυτό το λόγο το γνωστικό πεδίο της ποιότητας λογισμικού είναι άρρηκτα συνδεδεμένο με αυτό της κατασκευής λογισμικού.</p>
<p>Εφόσον, η κατασκευή λογισμικού απαιτεί γνώση αλγορίθμων και προγραμματιστικές πρακτικές, το γνωστικό πεδίο της κατασκευής συνδέεται και με το πεδίο γνώσης της θεμελιώδους υπολογιστικής θεωρίας, το οποίο ασχολείται με την επιστήμη των υπολογιστών, που υποστηρίζει το σχεδιασμό και την κατασκευή προϊόντων λογισμικού. Είναι ακόμα συνδεδεμένο και με τη διοίκηση έργων, στο βαθμό που η διοίκηση της κατασκευής μπορεί να παρουσιάσει αξιόλογες προκλήσεις. </p>
</br>
<p><strong>ΚΑΤΑΝΟΜΗ ΤΩΝ ΘΕΜΑΤΩΝ ΓΙΑ ΤΗΝ ΚΑΤΑΣΚΕΥΗ ΛΟΓΙΣΜΙΚΟΥ</strong></p>
<p>Η κατανομή των θεμάτων του γνωστικού πεδίου Κατασκευής λογισμικού απεικονίζεται στο Υπόδειγμα 3.1.</p>
<p><strong>Υπόδειγμα 3.1.</strong>Κατανομή θεμάτων στο γνωστικό πεδίο Κατασκευή Λογισμικού</p>
<ul>
 <li><strong>Βασικές αρχές στην κατασκευή λογισμικού</strong></li>
</ul>
<p><strong>&nbsp;</strong></p>
<p>Οι βασικές αρχές κατασκευής λογισμικού περιλαμβάνουν</p>
<ul>
 <li>Ελαχιστοποίηση περιπλοκότητας</li>
 <li>Προγραμματισμός για αλλαγές</li>
 <li>Κατασκευή για επαλήθευση</li>
 <li>Επαναχρησιμοποίηση</li>
 <li>Πρότυπα στην κατασκευή</li>
</ul>

<p>Οι τέσσερις πρώτες αρχές ισχύουν τόσο για τη σχεδίαση όσο και για την κατασκευή. Οι επόμενες παράγραφοι ορίζουν τις αρχές αυτές και περιγράφουν πώς ισχύουν για την κατασκευή λογισμικού.</p>
<ul>
 <ul>
  <li><em>Ελαχιστοποίηση περιπλοκότητας</em></li>
 </ul>
</ul>
<p><em>&nbsp;</em></p>
<p>Οι περισσότεροι άνθρωποι δυσκολεύονται να συγκρατήσουν περίπλοκες δομές και πληροφορίες στην λειτουργική μνήμη τους, ειδικά σε μεγάλα χρονικά διαστήματα. Αυτό αποδεικνύεται ότι είναι ένας σημαντικός παράγοντας που επηρεάζει πώς οι άνθρωποι μεταφέρουν την συμπεριφορά αυτή στους υπολογιστές και το γεγονός αυτό οδηγεί σε μια από τις πιο ισχυρές πορείες στην κατασκευή λογισμικού, την <em>ελαχιστοποίηση</em> της Πολυπλοκότητας. Η ανάγκη για μείωση της περιπλοκότητας αντικατοπτρίζεται ουσιαστικά σε κάθε πτυχή της κατασκευής λογισμικού και είναι ιδιαίτερα κρίσιμη στον έλεγχο της κατασκευής λογισμικών.</p>
<p>Στην κατασκευή λογισμικού, η μειωμένη Πολυπλοκότητα επιτυγχάνεται δίνοντας έμφαση στην δημιουργία του κώδικα, ο οποίος να είναι απλός και ευανάγνωστος παρά έξυπνος. Επιτυγχάνεται επίσης και από τη χρήση προτύπων κατασκευής (βλ. παράγραφο 1.5, Πρότυπα για κατασκευή), δομοστοιχειωτού σχεδιασμού (βλ. παράγραφο 3.1, Σχεδιασμός κατασκευής) και μερικών άλλων ειδικών τεχνικών (βλ. παράγραφο 3.3, Συγγραφή κώδικα). Ακόμα, υποστηρίζεται και από τις τεχνικές ποιότητας προσανατολισμένες στην κατασκευή (βλ. παράγραφο 3.7, Ποιότητα κατασκευής).</p>
<ul>
 <ul>
  <li><em>Προγραμματισμός για αλλαγές</em></li>
 </ul>
</ul>

<p>Τα περισσότερα λογισμικά θα αλλάξουν με τον καιρό, οπότε η πρόβλεψη των αλλαγών επηρεάζει πολλές πτυχές της κατασκευής λογισμικού. Οι αλλαγές στο περιβάλλον, στο οποίο το λογισμικό λειτουργεί, επηρεάζουν το λογισμικό με διάφορους τρόπους.</p>
<p>Η πρόβλεψη των αλλαγών βοηθά τους μηχανικούς λογισμικού να φτιάξουν επεκτάσιμο λογισμικό, το οποίο σημαίνει ότι μπορούν να διανθίσουν ένα προϊόν λογισμικού χωρίς να διακόπτουν την υποκείμενη δομή.</p>
<p>Η πρόβλεψη των αλλαγών υποστηρίζεται από πολλές ειδικές τεχνικές (βλ. παράγραφο 3.3, Συγγραφή κώδικα).</p>
<ul>
 <ul>
  <li><em>Κατασκευή για επαλήθευση</em></li>
 </ul>
</ul>
<p><em>&nbsp;</em></p>
<p>Η κατασκευή για επαλήθευση σημαίνει την κατασκευή του λογισμικού με τέτοιο τρόπο ώστε τα σφάλματα να βρίσκονται άμεσα τόσο από τους μηχανικούς λογισμικού, που γράφουν τον κώδικα, όσο και από τους ελεγκτές και χρήστες κατά τη διάρκεια ανεξάρτητου ελέγχου και επιχειρησιακών δραστηριοτήτων. Οι ειδικές τεχνικές, που υποστηρίζουν την κατασκευή για επαλήθευση, περιλαμβάνουν τα ακόλουθα πρότυπα προγραμματισμού για να υποστηρίξουν με τη σειρά τους τις επιθεωρήσεις προγραμματισμού και τον έλεγχο μονάδων, οργανώνοντας τον κώδικα έτσι, ώστε να υποστηρίζει μεταξύ άλλων τον αυτοματοποιημένο έλεγχο και τους περιορισμούς χρήσης περίπλοκων ή δυσνόητων γλωσσικών δομών.</p>
<ul>
 <ul>
  <li><em>Επαναχρησιμοποίηση</em></li>
 </ul>
</ul>

<p>Η επαναχρησιμοποίηση αναφέρεται στη χρήση υπαρχόντων εργαλείων στη λύση διαφορετικών προβλημάτων. Στην κατασκευή λογισμικού, τα τυπικά εργαλεία, τα οποία επαναχρησιμοποιούνται, περιλαμβάνουν βιβλιοθήκες, στοιχεία της δομής, εξαρτήματα/συστατικά στοιχεία, πηγαίο κώδικα και εμπορικά αγορασμένα και χρησιμοποιούμενα από κυβερνητικό συμβόλαιο εργαλεία. Η επαναχρησιμοποίηση είναι βέλτιστη συστηματική πρακτική, ως μια καλά καθορισμένη επαναληπτική διαδικασία. Η συστηματική επαναχρησιμοποίηση μπορεί να δρομολογήσει την σημαντική παραγωγικότητα λογισμικού, την βελτίωση της ποιότητα και την  μείωση του κόστους. </p>
<p>Η επαναχρησιμοποίηση έχει δύο στενά συνδεδεμένες όψεις: «κατασκευή για επαναχρησιμοποίηση» και «κατασκευή με επαναχρησιμοποίηση». Η πρώτη κατασκευάζει επαναχρησιμοποιούμενα εργαλεία λογισμικού, ενώ η δεύτερη χρησιμοποιεί ήδη υπάρχοντα εργαλεία για την κατασκευή μιας καινούριας λύσης. Η επαναχρησιμοποίηση συχνά υπερβαίνει τα όρια των έργων, το οποίο σημαίνει ότι επαναχρησιμοποιούμενα εργαλεία μπορούν να κατασκευαστούν σε άλλα έργα ή οργανισμούς.</p>
<ul>
 <ul>
  <li><em>Πρότυπα για κατασκευή</em></li>
 </ul>
</ul>

<p>Η εφαρμογή εξωτερικών ή εσωτερικών προτύπων ανάπτυξης κατά τη διάρκεια της κατασκευής  βοηθά στην επίτευξη των στόχων του έργου για απόδοση, ποιότητα και κόστος. Ειδικότερα, οι επιλογές των επιτρεπτών υποσυνόλων των γλωσσών προγραμματισμού και των προτύπων χρήσης είναι σημαντική βοήθεια στην επίτευξη υψηλότερης ασφάλειας.</p>
<p>Τα πρότυπα, που επηρεάζουν άμεσα θέματα κατασκευής, περιλαμβάνουν:</p>
<ul>
 <li>Μεθόδους επικοινωνίας (π.χ. πρότυπα για μορφοποίηση εγγράφου και περιεχομένων)</li>
 <li>Γλώσσες προγραμματισμού (π.χ.  γλωσσικά πρότυπα για γλώσσες όπως η Java και η C++ )</li>
 <li>Συμβάσεις γραφής για τον κώδικα (π.χ. συμβάσεις, κατάστρωση και ενδοπαραγραφοποίηση)</li>
 <li>Πλατφόρμες (π.χ. πρότυπα διεπαφής για κλήσεις λειτουργικού συστήματος)</li>
 <li>Εργαλεία (π.χ. διαγραμματικά πρότυπα με χρήση γραφικών συμβόλων, όπως η UML)</li>
</ul>

<p><em>Χρήση εξωτερικών προτύπων</em>. Η κατασκευή βασίζεται στη χρήση εξωτερικών προτύπων για τις κατασκευαστικές γλώσσες, τα εργαλεία κατασκευής, τις τεχνικές διεπαφές και τις αλληλεπιδράσεις μεταξύ του γνωστικού πεδίου της κατασκευής λογισμικού και άλλων. Τα πρότυπα προέρχονται από πολυάριθμες πηγές, μεταξύ αυτών και οι προδιαγραφές διεπαφής υλικού και λογισμικού (όπως η Ομάδα Διαχείρισης Αντικειμένων) και διεθνείς οργανισμοί (όπως η ΙΕΕΕ και η ISO). </p>
<p><em>Χρήση εσωτερικών προτύπων.</em> Τα πρότυπα μπορεί ακόμα να δημιουργηθούν στο οργανωσιακό περιβάλλον σε επιχειρησιακό επίπεδο ή για χρήση σε συγκεκριμένα έργα. Αυτά τα πρότυπα υποστηρίζουν συντονισμό τον ομαδικών δραστηριοτήτων, ελαχιστοποίηση της Πολυπλοκότητας, πρόβλεψη των αλλαγών και κατασκευή για επαλήθευση.</p>
<ul>
 <li><strong>Διαχείριση κατασκευής</strong></li>
</ul>
<p><strong>&nbsp;</strong></p>
<ul>
 <ul>
  <li><em>Κατασκευή στα μοντέλα κύκλου ζωής</em></li>
 </ul>
</ul>
<p>Πολυάριθμα μοντέλα έχουν δημιουργηθεί για την ανάπτυξη λογισμικού, κάποια δίνουν μεγαλύτερη έμφαση στην κατασκευή από τα υπόλοιπα.</p>
<p>Κάποια μοντέλα είναι πιο γραμμικά από κατασκευαστικής άποψης, όπως τα μοντέλα κύκλου ζωής καταρράκτης και η σταδιακή παράδοση. Αυτά τα μοντέλα συμπεριφέρονται στην κατασκευή σαν μια δραστηριότητα, η οποία συμβαίνει μόνο αφού έχει ολοκληρωθεί σημαντική προαπαιτούμενη δουλειά, συμπεριλαμβάνοντας λεπτομερή ανάλυση απαιτήσεων, λεπτομερή σχεδιασμό και ενδελεχή προγραμματισμό. Οι ακόμα πιο γραμμικές προσεγγίσεις τείνουν να τονίζουν τις δραστηριότητες, που προηγούνται της κατασκευής (απαιτήσεις και σχεδιασμός), και να δημιουργούν πιο διακριτούς διαχωρισμούς μεταξύ δραστηριοτήτων. Σε αυτά τα μοντέλα, το βασικότερο στοιχείο της κατασκευής μπορεί να είναι ο κώδικας.</p>
<p>Άλλα μοντέλα είναι πιο επαναληπτικά, όπως η εξελικτική πρωτοτυποποίηση και η ευκίνητη ανάπτυξη. Αυτές οι προσεγγίσεις τείνουν να συμπεριφέρονται στην κατασκευή σαν μια δραστηριότητα, που συμβαίνει παράλληλα με άλλες δραστηριότητες ανάπτυξης λογισμικού (συμπεριλαμβανομένων των απαιτήσεων, σχεδιασμού και προγραμματισμού) ή που τις επικαλύπτει. Επιπλέον, αυτές τείνουν να ανακατεύουν το σχεδιασμό, τον κώδικα και τις δραστηριότητες ελέγχου και συχνά συμπεριφέρονται στο συνδυασμό των δραστηριοτήτων  ως κατασκευή (βλ. στα γνωστικά πεδία Διοίκηση τεχνολογίας λογισμικού και Διεργασίες τεχνολογίας λογισμικού). </p>
<p>Συνεπώς, τι θεωρείται πως είναι «κατασκευή» εξαρτάται σε ένα βαθμό από τι μοντέλο κύκλου ζωής χρησιμοποιείται. Σε γενικές γραμμές, η κατασκευή λογισμικού είναι κυρίως η συγγραφή του κώδικα και η αποτελμάτωση, αλλά περιλαμβάνει και το προγραμματισμό κατασκευής, το λεπτομερή σχεδιασμό, τον έλεγχο μονάδων, τον έλεγχο ολοκλήρωσης και άλλες δραστηριότητες.</p>
<ul>
 <ul>
  <li><em>Προγραμματισμός κατασκευής</em></li>
 </ul>
</ul>

<p>Η επιλογή της κατασκευαστικής μεθόδου είναι βασική πτυχή στην δραστηριότητα του προγραμματισμού της κατασκευής. Η επιλογή της κατασκευής επηρεάζει την έκταση, στην οποία οι προϋποθέσεις για την κατασκευή εκτελούνται, την σειρά, με την οποία εκτελούνται, και το βαθμό, στον οποίο θα έπρεπε να ολοκληρωθούν πριν ξεκινήσουν οι εργασίες της κατασκευής.</p>
<p>Η προσέγγιση της κατασκευής επηρεάζει την ικανότητα της ομάδας του έργου να μειώσει την Πολυπλοκότητα, να προβλέπει αλλαγές και να κατασκευάζει (έργα λογισμικού) για επαλήθευση. Καθένας από τους παραπάνω στόχους μπορεί να αντιμετωπιστεί στα επίπεδα των διεργασιών, των απαιτήσεων και του σχεδιασμού, αλλά θα επηρεαστούν από την επιλογή της κατασκευαστικής μεθόδου.</p>
<p>Ο προγραμματισμός της κατασκευής ακόμα καθορίζει την σειρά με την οποία τα διάφορα εξαρτήματα/συστατικά στοιχέια δημιουργούνται και ενοποιούνται, την στρατηγική ολοκλήρωσης (π.χ. σταδιακή ή εξελικτική ολοκλήρωση), τις διεργασίες διοίκησης ποιότητας λογισμικού, την κατανομή των εργασιών σε συγκεκριμένους μηχανικούς λογισμικού και άλλες εργασίες σχετικές με την εκάστοτε μέθοδο.</p>
<ul>
 <ul>
  <li><em>Μετρικές κατασκευής</em></li>
 </ul>
</ul>

<p>Πολυάριθμες κατασκευαστικές δραστηριότητες και αντικείμενα μπορούν να μετρηθούν, συμπεριλαμβανομένων του γραμμένου κώδικα, του επεξεργασμένου κώδικα, του κατεστραμμένο κώδικα, της πολυπλοκότητας του κώδικα, της στατιστικής επιθεώρησης του κώδικα, των ποσοστών λαθών, που βρέθηκαν, και λαθών, που διορθώθηκαν, και του προγραμματισμού. Αυτές οι μετρήσεις μπορεί να είναι χρήσιμες για λόγους διαχείρισης της κατασκευής, διασφάλισης της ποιότητας κατά την κατασκευή και βελτίωσης της κατασκευαστικής διαδικασίας (βλ. στο γνωστικό πεδίο Διεργασίες τεχνολογίας λογισμικού για περισσότερες πληροφορίες σχετικά με τις μετρήσεις).</p>

<ul>
 <li><strong>Πρακτικές θεωρήσεις</strong></li>
</ul>

<p>Η κατασκευή είναι μια δραστηριότητα, στην οποία ο μηχανικός λογισμικού πρέπει να αντιμετωπίσει μερικές φορές χαοτικούς περιορισμούς και περιορισμούς του πραγματικού κόσμου, που αλλάζουν, και πρέπει να το κάνει με ακρίβεια. Εξαιτίας της επίδρασης των πραγματικών περιορισμών, η κατασκευή υποκινείται περισσότερο από την πρακτική θεώρηση παρά από άλλα γνωστικά πεδία και η τεχνολογία λογισμικού είναι μάλλον κατασκευαστική όπως στις κατασκευαστικές δραστηριότητες.</p>
<ul>
 <ul>
  <li><em>Σχεδιασμός κατασκευής</em></li>
 </ul>
</ul>

<p>Κάποια έργα (λογισμικού) κατανέμουν αρκετές δραστηριότητες σχεδίασης στην κατασκευή, ενώ άλλες θέτουν τη σχεδίαση σε μια φάση αποκλειστικά επικεντρωμένη στον σχεδιασμό λογισμικού. Ανεξάρτητα από την ακριβή κατανομή, κάποια λεπτομερή σχεδιαστική δουλειά θα γίνει σε κατασκευαστικό επίπεδο και αυτή η σχεδιαστική δουλειά τείνει να υπαγορεύεται από περιορισμούς, που επιβάλλονται από το πρόβλημα του πραγματικού κόσμου που καλείται να λύσει το λογισμικό αυτό.</p>
<p>Ακριβώς όπως οι εργαζόμενοι στις κατασκευές της οικοδόμησης μιας φυσικής δομής πρέπει να κάνουν τροποποιήσεις μικρής κλίμακας, για να καλύψουν απροσδόκητες ελλείψεις στα σχέδια του κατασκευαστή, έτσι και οι εργαζόμενοι στην κατασκευή λογισμικού πρέπει να κάνουν τροποποιήσεις σε μικρότερη ή μεγαλύτερη κλίμακα για να συμπληρώσουν τις λεπτομέρειες του σχεδιασμού λογισμικού κατά τη διάρκεια της κατασκευής.</p>
<p>Οι λεπτομέρειες της σχεδιαστικής δραστηριότητας στο κατασκευαστικό επίπεδο είναι κατ&rsquo; ουσία οι ίδιες με αυτές που περιγράφονται στο γνωστικό πεδίο Σχεδιασμός Λογισμικού, αλλά εφαρμόζονται σε μικρότερη κλίμακα αλγορίθμων, δομών δεδομένων, και διεπαφών. </p>
<ul>
 <ul>
  <li><em>Γλώσσες κατασκευής</em></li>
 </ul>
</ul>

<p>Οι γλώσσες κατασκευής περιλαμβάνουν όλες εκείνες τις μορφές επικοινωνίας με τις οποίες ένας άνθρωπος μπορεί να βρει μια εκτελέσιμη λύση σε ένα πρόβλημα. Οι γλώσσες κατασκευής και οι υλοποιήσεις τους (π.χ. οι μεταγλωττιστές) μπορούν να επηρεάσουν τα χαρακτηριστικά ποιότητας κώδικα, όπως απόδοση, αξιοπιστία, μεταφερσιμότητα κοκ. Μπορούν να είναι και σημαντικοί συντελεστές στα τρωτά σημεία ασφάλειας.</p>
<p>Ο απλούστερος τύπος μιας κατασκευαστικής γλώσσας είναι η γλώσσα διαμόρφωσης στην οποία οι μηχανικοί λογισμικού επιλέγουν από ένα περιορισμένο σύνολο από προκαθορισμένες επιλογές να φτιάξουν μια καινούρια ή προσαρμοσμένη εγκατάσταση λογισμικού. Τα αρχεία διαμόρφωσης βασισμένα σε κείμενο, που χρησιμοποιούνται τόσο στα Windows όσο και στα Unix λειτουργικά συστήματα είναι ένα τέτοιο παράδειγμα και οι λίστες επιλογής μενού κάποιων γεννητριών προγραμμάτων παραθέτουν ένα ακόμα παράδειγμα γλώσσας διαμόρφωσης.</p>
<p>Οι γλώσσες εφαρμογών χρησιμοποιούνται για να χτίσουν εφαρμογές με τη χρήση στοιχείων από την εργαλειοθήκη (ενοποιημένα σύνολα από επαναχρησιμοποιούμενα μέρη συγκεκριμένων εφαρμογών)  και είναι πιο περίπλοκες από τις γλώσσες διαμόρφωσης. Οι γλώσσες εφαρμογών μπορούν ρητά να οριστούν ως γλώσσες προγραμματισμού εφαρμογών ή οι εφαρμογές μπορεί να προέρχονται από ένα σύνολο διεπαφών κάποιας εργαλειοθήκης.</p>
<p>Οι σεναριογλώσσες χρησιμοποιούν συχνά πολλές από τις γλώσσες προγραμματισμού εφαρμογών. Σε κάποιες από αυτές, τα «σενάρια» ονομάζονται αρχεία δέσμης ή μακρο-εντολές.<br />
 <br />
 Οι γλώσσες προγραμματισμού είναι ο πιο ευέλικτος τύπος κατασκευαστικής γλώσσας. Περιλαμβάνουν επίσης και την ελάχιστη ποσότητα πληροφορίας σχετικά με τις περιοχές της εφαρμογής και τις διαδικασίες ανάπτυξης, γι&rsquo; αυτό και απαιτούν την περισσότερη εξάσκηση και δεξιότητα για να τις χρησιμοποιήσει κανείς αποδοτικά. Η επιλογή μιας γλώσσας προγραμματισμού μπορεί να έχει μεγάλη επίδραση στην πιθανότητα παρουσίασης τρωτών σημείων κατά τη συγγραφή κώδικα. Για παράδειγμα, η αλόγιστη χρήση της C και της C++ είναι επιλογές υπό αμφισβήτηση από την οπτική γωνία της ασφάλειας.</p>
<p>Υπάρχον τρεις γενικές κατηγορίες χρήσης γραφικών συμβόλων, οι οποίες χρησιμοποιούνται στις γλώσσες προγραμματισμού, και είναι:</p>
<ul>
 <li>κειμενικές (π.χ. C/C++, java)</li>
 <li>τυπικές (π.χ. Event-B)</li>
 <li>γραφικές (π.χ. MatLab)</li>
</ul>

<p>Οι κειμενικές γλώσσες προγραμματισμού γίνονται ευδιάκριτες με τη χρήση των κειμενικών στοιχειοσειρών για την αναπαράσταση περίπλοκων κατασκευών λογισμικού. Ο συνδυασμός των κειμενικών στοιχειοσειρών στα διάφορα σχέδια μπορεί να έχει συντακτικό, το οποίο να μοιάζει με προτάσεις. Όταν χρησιμοποιείται κατάλληλα, κάθε μια από τις κειμενικές στοιχειοσειρές πρέπει να έχει μια δυνατή σημασιολογική συνσημειογραφία, η οποία να παρέχει μια άμεση διαισθητική κατανόηση στο τι θα γίνει όταν η κατασκευή λογισμικού εκτελεστεί.<br />
 <br />
 Οι τυπικές γλώσσες προγραμματισμού βασίζονται λιγότερο σε διαίσθηση, σε καθημερινά νοήματα των λέξεων και σε κειμενικές στοιχειοσειρές και περισσότερο σε ορισμούς βασισμένους στην ακρίβεια, αδιαμφισβήτητους και τυπικούς ή μαθηματικούς ορισμούς. Οι τυπικές γλώσσες προγραμματισμού κατασκευής και οι τυπικές μέθοδοι είναι στη σημασιολογική βάση των περισσότερων μορφών σημειογραφίας συστημάτων προγραμματισμού, όπου η ακρίβεια, η συμπεριφορά του χρόνου και η ελεγξιμότητα είναι περισσότερο σημαντικές από την ευκολία της χαρτογράφησης σε φυσική γλώσσα. Οι τυπικές κατασκευές χρησιμοποιούν επίσης καλώς καθορισμένους τρόπους συνδυασμού των συμβόλων, οι οποίοι αποφεύγουν την αμφιβολία πολλών κατασκευών φυσικής γλώσσας.</p>
<p>Οι γραφικές γλώσσες προγραμματισμού βασίζονται ακόμα λιγότερο σε κειμενική σημειογραφία της κειμενικής και της τυπικής κατασκευής και αντίθετα βασίζονται στην άμεση οπτική ερμηνεία και εγκαθίδρυση των οπτικών οντοτήτων, που αντιπροσωπεύουν το υποκείμενο λογισμικό. Η οπτική κατασκευή τείνει να περιορίζεται λόγω της δυσκολίας της παραγωγής περίπλοκων δηλώσεων χρησιμοποιώντας μόνο τη διάταξη εικονιδίων σε μια επιφάνεια προβολής. Εντούτοις, αυτά τα εικονίδια μπορούν να γίνουν πανίσχυρα εργαλεία σε περιπτώσεις, όπου η κύρια προγραμματιστική εργασία είναι απλά το χτίσιμο και η προσαρμογή μιας οπτικής διεπαφής σε ένα πρόγραμμα, η λεπτομερής συμπεριφορά του οποίου έχει έναν υποκείμενο ορισμό.</p>
<ul>
 <ul>
  <li><em>Συγγραφή κώδικα</em></li>
 </ul>
</ul>
<p><em>&nbsp;</em></p>
<p>Οι επόμενες θεωρήσεις σχετίζονται με τη διαδικασία ανάπτυξης κώδικα στην κατασκευή λογισμικού:</p>
<ul>
 <li>Τεχνικές για τη δημιουργία κατανοητού πηγαίου κώδικα, συμπεριλαμβανομένων των συμβάσεων για τα ονόματα (ονοματοδοσία) και το σχέδιο του πηγαίου κώδικα</li>
 <li>Χρήση κλάσεων, αριθμούμενων τύπων, μεταβλητών, σταθερών με όνομα και άλλων παρόμοιων οντοτήτων</li>
 <li>Χρήση δομών ελέγχου</li>
 <li>Χειρισμός σφαλμάτων, τόσο προβλεπόμενων όσο και απρόβλεπτων (π.χ. εισαγωγή κακών δεδομένων)</li>
 <li>Πρόληψη των παραβιάσεων σε επίπεδο κώδικα (π.χ. υπερχειλίσεις στην ενδιάμεση μνήμη ή στα όρια του πίνακα ευρετηρίου)</li>
 <li>Χρήση πόρων μέσω μηχανισμών αποκλεισμού και πειθαρχίας στην σειριακή πρόσβαση στους επαναχρησιμοποιούμενους πόρους (περιλαμβάνοντας νήματα και κλειδαριές στις βάσεις δεδομένων)</li>
 <li>Οργάνωση του πηγαίου κώδικα (σε δηλώσεις, ρουτίνες, κλάσεις, πακέτα ή άλλες δομές)</li>
 <li>Τεκμηρίωση του κώδικα</li>
 <li>Ρύθμιση του κώδικα</li>
</ul>

<ul>
 <ul>
  <li><em>Έλεγχος κατασκευής </em></li>
 </ul>
</ul>
<p>Η κατασκευή περιλαμβάνει δύο μορφές ελέγχου, οι οποίες εκτελούνται συχνά από τον μηχανικό λογισμικού που έγραψε και τον κώδικα:</p>
<ul>
 <li>Έλεγχος μονάδων </li>
 <li>Έλεγχος ολοκλήρωσης</li>
</ul>

<p>Ο σκοπός του ελέγχου κατασκευής είναι να μειώσει το χάσμα μεταξύ του χρόνου που τα σφάλματα υπεισέρχονται μέσα στον κώδικα και του χρόνου στον οποίο ανιχνεύονται αυτά τα σφάλματα, μειώνοντας δηλαδή το κόστος που χρειάζεται να διορθωθούν. Σε κάποιες περιστάσεις, γράφονται περιπτώσεις ελέγχου μετά τη συγγραφή του κώδικα. Σε άλλες περιστάσεις, γράφονται περιπτώσεις ελέγχου πριν ακόμα από τη συγγραφή του κώδικα.</p>
<p>Ο έλεγχος κατασκευής τυπικά περιλαμβάνει ένα υποσύνολο από διάφορους τύπους ελέγχου, οι οποίοι περιγράφονται στο γνωστικό πεδίο Έλεγχος Λογισμικού. Για παράδειγμα, ο έλεγχος κατασκευής τυπικά δεν περιλαμβάνει έλεγχο συστήματος, δοκιμές άλφα, δοκιμές προτύπου, προσομοίωση ακραίων καταστάσεων, έλεγχο διαμόρφωσης, έλεγχο ευχρηστίας ή άλλες πιο ειδικές τεχνικές ελέγχου.</p>
<p>Δύο πρότυπα έχουν δημοσιευτεί στο θέμα του ελέγχου κατασκευής: ΙΕΕΕ Standard 829-1998, ΙΕΕΕ Standard for Software Test Documentation (Πρότυπο για Τεκμηρίωση σε Έλεγχο Λογισμικού)<br />
 και ΙΕΕΕ Standard 1008-1987, ΙΕΕΕ Standard for Software Unit Testing (Πρότυπο για Έλεγχο Μονάδων Λογισμικού) (βλ. παραγράφους 2.1.1 Έλεγχος μονάδων και 2.1.2, Έλεγχος ολοκλήρωσης στο γνωστικό πεδίο του Έλεγχος λογισμικού για πιο εξειδικευμένη πληροφορία).</p>
<ul>
 <ul>
  <li><em>Κατασκευή για επαναχρησιμοποίηση </em></li>
 </ul>
</ul>
<p><em>&nbsp;</em></p>
<p>Η κατασκευή για επαναχρησιμοποίηση δημιουργεί λογισμικό το οποίο έχει τη δυνατότητα να επαναχρησιμοποιηθεί στο μέλλον για το παρόν έργο ή για άλλα έργα αποκτώντας μια ευρεία πολυσυστημική προσέγγιση. Η κατασκευή για επαναχρησιμοποίηση συνήθως βασίζεται σε ανάλυση μεταβλητότητας και σχεδιασμό. Για να αποφύγουμε το πρόβλημα του κώδικα-κλώνου, είναι επιθυμητό να εμπεριέχουμε επαναχρησιμοποιήσιμα κομμάτια κώδικα σε καλά δομημένες βιβλιοθήκες και άλλες μονάδες.</p>
<p>Οι διεργασίες, που σχετίζονται με την κατασκευή λογισμικού για επαναχρησιμοποίηση κατά τη διάρκεια της συγγραφής κώδικα και του ελέγχου, παρουσιάζονται ακολούθως:</p>
<ul>
 <li>Επίτευξη μεταβλητότητας με μηχανισμούς όπως παραμετροποίηση, μεταγλώττιση υπό συνθήκες, σχεδιαστικά πρότυπα κοκ.</li>
 <li>Ενθυλάκωση μεταβλητότητας με στόχο να ρυθμίζονται και να παραμετροποιούνται εύκολα τα στοιχεία ενός λογισμικού.</li>
 <li>Έλεγχος της μεταβλητότητας που παρέχεται από τα επαναχρησιμοποιήσιμα στοιχεία λογισμικού.</li>
 <li>Περιγραφή και δημοσιοποίηση των επαναχρησιμοποιήσιμων στοιχείων λογισμικού.</li>
</ul>

<ul>
 <ul>
  <li><em>Κατασκευή με επαναχρησιμοποίηση</em></li>
 </ul>
</ul>
<p>Η κατασκευή με επαναχρησιμοποίηση σημαίνει ότι δημιουργείται νέο λογισμικό με την επαναχρησιμοποίηση υπαρχόντων στοιχείων λογισμικού. Η πιο διαδεδομένη μέθοδος επαναχρησιμοποίησης είναι να επαναχρησιμοποιείται κώδικας από τις βιβλιοθήκες που παρέχονται από τη γλώσσα, την πλατφόρμα, τα εργαλεία που χρησιμοποιούνται ή ένα οργανωσιακό αποθετήριο. Εκτός αυτών, οι εφαρμογές που κατασκευάζονται σήμερα χρησιμοποιούν ευρέως πολλές βιβλιοθήκες ανοικτού κώδικα. Επαναχρησιμοποιήσιμα και εκτός ραφιού λογισμικά συχνά έχουν παρόμοια ή και καλύτερη  ποιότητα (π.χ. επίπεδο ασφάλειας) στις προδιαγραφές από ένα νέο ανεπτυγμένο λογισμικό.</p>
<p>Οι εργασίες, που σχετίζονται με την κατασκευή λογισμικού με επαναχρησιμοποίηση κατά τη διάρκεια της ανάπτυξης κώδικα και του ελέγχου, είναι ως ακολούθως:</p>
<ul>
 <li>Η επιλογή από τις επαναχρησιμοποιήσιμες μονάδες, τις βάσεις δεδομένων, τις διεργασίες ελέγχου ή τα δεδομένα ελέγχου.</li>
 <li>Η αξιολόγηση του κώδικα ή ο έλεγχος επαναχρησιμοποίησης.</li>
 <li>Η ολοκλήρωση των επαναχρησιμοποιήσιμων στοιχείων λογισμικού στο παρόν λογισμικό.</li>
 <li>Η αναφορά της επαναχρησιμοποιήσιμης της πληροφορίας στο νέο κώδικα, των διεργασιών ελέγχου ή των δεδομένων ελέγχου.</li>
</ul>

<ul>
 <ul>
  <li><em>Ποιότητα κατασκευής</em></li>
 </ul>
</ul>
<p>Επιπρόσθετα στα σφάλματα, που προκύπτουν από τις προδιαγραφές και το σχεδιασμό, σφάλματα που παρουσιάζονται κατά την κατασκευή μπορούν να οδηγήσουν σε σοβαρά προβλήματα ποιότητας, για παράδειγμα τρωτά σημεία στην ασφάλεια. Αυτό δεν περιλαμβάνει μόνο σφάλματα στη λειτουργικότητα της ασφάλειας, αλλά και σφάλματα οπουδήποτε αλλού, τα οποία επιτρέπουν την παράκαμψη αυτής της λειτουργικότητας και άλλων αδυναμιών ασφάλειας ή παραβάσεων. <br />
 Πολυάριθμες τεχνικές υπάρχουν για να διασφαλίσουν την ποιότητα του κώδικα, καθώς κατασκευάζεται. Οι πρωταρχικές τεχνικές, που χρησιμοποιούνται για κατασκευή ποιοτικού κώδικα, περιλαμβάνουν:</p>
<ul>
 <li>Έλεγχο μονάδων και έλεγχο ολοκλήρωσης (βλ. παράγραφο 3.4, Έλεγχος κατασκευής)</li>
 <li>Ανάπτυξη πρώτης δοκιμής (βλ. παράγραφο 2.2 στο γνωστικό πεδίο Έλεγχος λογισμικού)</li>
 <li>Χρήση επιβεβαιώσεων και ισχυρισμών προγραμματισμού</li>
 <li>Αποτελμάτωση</li>
 <li>Επιθεωρήσεις</li>
 <li>Τεχνική σύνοψη, συμπεριλαμβανομένων και σύνοψη προσανατολισμένη στην ασφάλεια (βλ. παράγραφο 2.3.2 στο γνωστικό πεδίο Ποιότητα λογισμικού)</li>
 <li>Στατική Ανάλυση (βλ. παράγραφο 2.3 στο γνωστικό πεδίο Ποιότητα Λογισμικού)</li>
</ul>
<p>Η επιλογή της ειδικής τεχνικής ή τεχνικών εξαρτάται από τη φύση του λογισμικού που κατασκευάζεται, καθώς και από το σύνολο δεξιοτήτων των μηχανικών λογισμικού, που εφαρμόζουν τις δραστηριότητες κατασκευής. Οι προγραμματιστές πρέπει να γνωρίζουν καλές πρακτικές και κοινές ευαισθησίες, για παράδειγμα ευρέως αναγνωρισμένες λίστες σχετικές με κοινές ευαισθησίες. Η αυτοματοποιημένη στατική ανάλυση του κώδικα για αδυναμίες ασφάλειας είναι διαθέσιμη για αρκετές κοινές γλώσσες προγραμματισμού και μπορεί να χρησιμοποιηθεί σε έργα κρίσιμα σε θέματα ασφάλειας.</p>
<p>Οι διεργασίες ποιότητας κατασκευής διαφοροποιούνται από άλλες σε σχέση με την επικέντρωσή τους. Οι διεργασίες ποιότητας κατασκευής επικεντρώνονται στον κώδικα και σε αντικείμενα στενά συσχετιζόμενα με τον κώδικα (όπως αναλυτικός σχεδιασμός), εν αντιθέσει με άλλα αντικείμενα που σχετίζονται λιγότερο άμεσα με τον κώδικα όπως οι προδιαγραφές, ο υψηλού επιπέδου σχεδιασμός και τα διάφορα πλάνα.</p>
<ul>
 <ul>
  <li><em>Ολοκλήρωση</em></li>
 </ul>
</ul>
<p><em>&nbsp;</em></p>
<p>Μια δραστηριότητα κομβικής σημασίας κατά την κατασκευή είναι η ολοκλήρωση των ανεξάρτητα κατασκευασμένων ρουτινών, κλάσεων, συστατικών στοιχείων και υποσυστημάτων σε ένα αυτόνομο σύστημα. Επιπροσθέτως, ένα ειδικό λειτουργικό σύστημα μπορεί να χρειάζεται να ολοκληρωθεί και με άλλα λογισμικά ή συστήματα υλικού.</p>
<p>Θεωρήσεις σχετικές με την ολοκλήρωση κατασκευής περιλαμβάνουν σχεδιασμό της αλληλουχίας με την οποία οι διάφορες μονάδες θα ενοποιηθούν, προσδιορίζοντας τι υλικό θα χρειαστεί, δημιουργώντας ενδιάμεσα επίπεδα για την υποστήριξη ενδιάμεσων εκδόσεων του λογισμικού, καθορίζοντας το βαθμό ελέγχου και της ποιοτικής εργασίας, που θα εφαρμοστεί στις μονάδες πριν ενοποιηθούν και καθορίζοντας, επίσης, σημεία στο έργο, στα οποία θα ελεγχτούν οι ενδιάμεσες εκδόσεις του λογισμικού. </p>
<p>Τα προγράμματα μπορούν να ενοποιηθούν είτε μέσω σταδιακής είτε μέσω εξελικτικής προσέγγισης. Η σταδιακή ολοκλήρωση, γνωστή και ως «big bang» ολοκλήρωση, συνεπάγεται καθυστέρηση της ενοποίησης των μερών των συστατικών στοιχείων λογισμικού μέχρι όλα τα μέρη, που προορίζονται για τη συγκεκριμένη έκδοση, να είναι ολοκληρωμένα. Η εξελικτική ολοκλήρωση  θεωρείται πως προσφέρει πολλά πλεονεκτήματα σε σχέση με την παραδοσιακή σταδιακή προσέγγιση, για παράδειγμα ευκολότερη εύρεση σφαλμάτων, βελτιωμένη παρακολούθηση προόδου, ευκολότερη παράδοση του τελικού προϊόντος και βελτιωμένες σχέσεις με τους πελάτες. Στη εξελικτική ολοκλήρωση η ομάδα ανάπτυξης γράφει και ελέγχει ένα πρόγραμμα σε μικρά κομμάτια και μετά συνδέουν αυτά τα κομμάτια, αλλά ένα κάθε φορά. Επιπρόσθετη υποδομή ελέγχου, όπως κορμοί, οδηγοί προγραμμάτων και πλασματικά αντικείμενα, είναι συχνά απαραίτητη για να ενεργοποιηθεί η εξελικτική ολοκλήρωση. Με το χτίσιμο και την ολοκλήρωση μιας μονάδα κάθε φορά (για παράδειγμα, μιας κλάσης ή ενός συστατικού στοιχείου), η διεργασία της κατασκευής μπορεί να παρέχει έγκαιρη ανατροφοδότηση στην ομάδα ανάπτυξης και στους πελάτες. Άλλα πλεονεκτήματα της εξελικτικής ολοκλήρωσης περιλαμβάνουν την ευκολότερη εύρεση σφαλμάτων, τη βελτιωμένη διαδικασία παρακολούθησης, πληρέστερα ελεγμένες μονάδες και ούτω καθεξής.</p>
<ul>
 <li><strong>Τεχνολογίες κατασκευής</strong></li>
</ul>
<p><strong>&nbsp;</strong></p>
<ul>
 <ul>
  <li><em>Διεπαφή προγραμματισμού εφαρμογών (API): σχεδίαση και χρήση</em></li>
 </ul>
</ul>
<p>Μια διεπαφή προγραμματισμού εφαρμογών (API) είναι ένα σύνολο από υπογραφές που εξάγονται και διατίθενται στους χρήστες ως μια βιβλιοθήκη ή ως ένα πλαίσιο για να γράψουν τις δικές τους εφαρμογές. Εκτός από υπογραφές, μια διεπαφή προγραμματισμού εφαρμογών πρέπει πάντα να περιλαμβάνει δηλώσεις σχετικές με τις επιδράσεις  ή/και τις συμπεριφορές ενός προγράμματος (π.χ. την σημασιολογία του). </p>
<p>Ο σχεδιασμός μιας διεπαφής προγραμματισμού εφαρμογών πρέπει να προσπαθεί να την κάνει εύκολη στην εκμάθηση και την απομνημόνευση, να οδηγεί σε ευανάγνωστο κώδικα, να είναι δύσχρηστη για κακόβουλη χρήση, εύκολη για επέκταση, ολοκληρωμένη και να διατηρεί συμβατότητα με παλαιότερες εκδόσεις. Καθώς οι διεπαφές προγραμματισμού εφαρμογών συνήθως ξεπερνούν τις υλοποιήσεις για μια ευρέως χρησιμοποιήσιμη βιβλιοθήκη ή πλαίσιο, είναι επιθυμητό η διεπαφή προγραμματισμού εφαρμογών να είναι απλή και να διατηρείται σταθερή για να διευκολύνει την ανάπτυξη και τη συντήρηση των «πελατών» εφαρμογών.</p>
<p>Η χρήση μιας διεπαφής προγραμματισμού εφαρμογών περιλαμβάνει τις διαδικασίες της επιλογής, της μάθησης, του ελέγχου, της ολοκλήρωσης και ενδεχομένως της επέκτασης των διεπαφών προγραμματισμού εφαρμογών που παρέχονται από μια βιβλιοθήκη ή ενός πλαισίου (βλ. παράγραφο 3.6, Κατασκευή με επαναχρησιμοποίηση).</p>
<ul>
 <ul>
  <li><em>Αντικειμενοστραφή θέματα εκτέλεσης</em></li>
 </ul>
</ul>

<p>Οι αντικειμενοστραφείς γλώσσες υποστηρίζουν μια σειρά από μηχανισμούς εκτέλεσης συμπεριλαμβανομένων του πολυμορφισμού και της ανάκλασης. Αυτοί οι μηχανισμοί εκτέλεσης αυξάνουν την ευελιξία και την προσαρμοστικότητα των αντικειμενοστραφών προγραμμάτων. Ο πολυμορφισμός είναι η ικανότητα μιας γλώσσας να υποστηρίζει γενικές λειτουργίες, χωρίς να γνωρίζει μέχρι την εκτέλεση τι είδους συμπαγών αντικειμένων θα περιέχει το πρόγραμμα. Επειδή το πρόγραμμα δε γνωρίζει τους ακριβείς τύπους των αντικειμένων εκ των προτέρων, η ακριβής συμπεριφορά καθορίζεται κατά την εκτέλεση (ονομάζεται δυναμική δέσμευση).</p>
<p>Η ανάκλαση είναι η ικανότητα ενός προγράμματος να παρατηρεί και να τροποποιεί τη δική του δομή και τη συμπεριφορά κατά το χρόνο εκτέλεσης.  Η ανάκλαση επιτρέπει την επιθεώρηση των κλάσεων, των διεπαφών, των πεδίων και των μεθόδων κατά το χρόνο εκτέλεσης, χωρίς να γνωρίζει τα ονόματά τους κατά τη μεταγλώττιση. Επίσης επιτρέπει την συγκεκριμενοποίηση κατά το χρόνο εκτέλεσης των νέων αντικειμένων και επίκληση των μεθόδων χρησιμοποιώντας παραμετροποιημένες κλάσεις και τα ονόματα μεθόδων.</p>
<ul>
 <ul>
  <li><em>Παραμετροποίηση και γενικές αρχές</em></li>
 </ul>
</ul>

<p>Οι παραμετροποιημένοι τύποι γνωστοί και ως γενικές αρχές (generics) (Ada, Eiffel) και πρότυπα (C++) επιτρέπουν τον ορισμός ενός τύπου ή μιας κλάσης χωρίς να καθορίσουν τους υπόλοιπους τύπους που χρησιμοποιεί. Οι τύποι που δεν έχουν προσδιοριστεί παρέχονται ως παράμετροι στο σημείο χρήσης του. Οι παραμετροποιημένοι τύποι παρέχουν ένα τρίτο τρόπο (επιπρόσθετο της κληρονομικότητας και της σύνθεσης αντικειμένου) για τη σύνθεση συμπεριφοράς στα αντικειμενοστραφή λογισμικά. </p>
<ul>
 <ul>
  <li><em>Παραδοχές, σχεδίαση με σύμβαση και αμυντικός προγραμματισμός</em></li>
 </ul>
</ul>

<p>Μια παραδοχή (assertion) είναι ένα εκτελέσιμο κατηγόρημα που είναι τοποθετείται σε ένα πρόγραμμα, συνήθως σε μια ρουτίνα ή μακρο-εντολή, που επιτρέπει τη διενέργεια ελέγχων κατά τη διάρκεια του χρόνου εκτέλεσης του προγράμματος. Οι παραδοχές είναι ιδιαίτερα χρήσιμες σε προγράμματα υψηλής αξιοπιστίας. Δίνουν τη δυνατότητα στους προγραμματιστές να καθαρίσουν πιο γρήγορα αταίριαστες παραδοχές διεπαφών,  λάθη που παρουσιάζονται όταν ο κώδικας τροποποιείται και ούτω καθεξής. Οι παραδοχές συνήθως συγκεντρώνονται σε κώδικα κατά τη διάρκεια της ανάπτυξης και αργότερα απομακρύνονται έξω από το κώδικα, έτσι ώστε να μην υποβαθμίζουν την απόδοση.</p>
<p>Η σχεδίαση με σύμβαση είναι μία προσέγγιση ανάπτυξης, στην οποία οι προϋποθέσεις και οι συνθήκες περιλαμβάνονται για κάθε ρουτίνα. Όταν οι προϋποθέσεις και οι συνθήκες χρησιμοποιούνται, κάθε ρουτίνα ή κλάση λέγεται ότι σχηματίζει ένα συμβόλαιο με το υπόλοιπο πρόγραμμα. Επιπλέον, η σύμβαση προβλέπει ένα επακριβή καθορισμό της σημασιολογίας μιας ρουτίνας, και έτσι βοηθά στην κατανόηση της συμπεριφοράς της. Η σχεδίαση με σύμβαση θεωρείται ότι βελτιώνει την ποιότητα της κατασκευής του λογισμικού. </p>
<p>Ο <em>αμυντικός προγραμματισμός</em> σημαίνει να προστατεύεται μια ρουτίνα από το να «σπάσει» από εσφαλμένες τιμές εισόδου. Οι συνήθεις τρόποι για να χειριστεί κανείς εσφαλμένες τιμές εισόδου περιλαμβάνουν τον έλεγχο των τιμών όλων των παραμέτρων εισόδου και την απόφαση για το πώς θα γίνει ο χειρισμός των επιβλαβών τιμών  εισόδου. Οι παραδοχές χρησιμοποιούνται συχνά στον αμυντικό προγραμματισμό για να γίνει έλεγχος σε τέτοιες τιμές εισόδου.</p>
<ul>
 <ul>
  <li><em>Χειρισμός λαθών και εξαιρέσεων και βλαβοανοχή</em></li>
 </ul>
</ul>
<p><em>&nbsp;</em></p>
<p>Ο τρόπος που τα λάθη αντιμετωπίζονται επηρεάζει την δυνατότητα του λογισμικού να ανταποκριθεί στις απαιτήσεις, που σχετίζονται με την ορθότητα, ευρωστία, και άλλα μη λειτουργικά χαρακτηριστικά. Οι ισχυρισμοί μερικές φορές χρησιμοποιούνται για να ελεγχθούν τα σφάλματα. Άλλες τεχνικές χειρισμού σφαλμάτων, όπως η επιστροφή μιας ουδέτερης τιμής, η αντικατάσταση του επόμενου μέρους από έγκυρα δεδομένα, η καταγραφή ενός προειδοποιητικού μηνύματος, η επιστροφή ενός κωδικού σφάλματος, ή ο τερματισμός του λογισμικού είναι ευρέως χρησιμοποιήσιμες.</p>
<p>Οι εξαιρέσεις χρησιμοποιούνται για την ανίχνευση και την προσπέλαση σφαλμάτων ή άλλων έκτακτων γεγονότων. Η βασική δομή μιας εξαίρεσης είναι ότι μια ρουτίνα χρησιμοποιεί την <em>ρίψη</em> (<em>throw</em>) μιας αναγνωρισμένης εξαίρεσης και ένα μπλοκ χειρισμού εξαιρέσεων θα <em>πιάσει ( catch )</em> την εξαίρεση σε ένα μπλοκ <em>try - catch</em>. Το μπλοκ <em>try - catch</em> μπορεί να επεξεργάζεται την εσφαλμένη κατάσταση στη ρουτίνα ή μπορεί να επιστρέψει τον έλεγχο στην καλούσα ρουτίνα. Οι πολιτικές χειρισμού εξαιρέσεων πρέπει να σχεδιάζονται με προσοχή ακολουθώντας κοινές αρχές, όπως μεταξύ άλλων να συμπεριλαμβάνονται στο μήνυμα της εξαίρεσης όλες οι πληροφορίες που οδήγησαν στην εξαίρεση, να αποφεύγονται τα κενά μπλοκ <em>catch</em>, να είναι γνωστές οι εξαιρέσεις που παράγει ο κώδικας μιας βιβλιοθήκης, να φτιάχνεται μια κεντρική αναφορά εξαιρέσεων, και να  τυποποιείται η χρήση των εξαιρέσεων του προγράμματος.</p>
<p>Η βλαβοανοχή  είναι μια συλλογή από τεχνικές, που αυξάνει την αξιοπιστία του λογισμικού με την ανίχνευση λαθών και στη συνέχεια υπερπήδησης αυτών, όταν είναι δυνατόν, ή περιορισμός των επιρροών τους, όταν η διόρθωση τους δεν είναι δυνατή. Οι πιο κοινές στρατηγικές βλαβοανοχής περιλαμβάνουν τη δημιουργία αντιγράφων ασφαλείας και επανάληψης της δοκιμής, χρησιμοποιώντας βοηθητικό κώδικα, χρησιμοποιώντας αλγόριθμους ψήφου και αντικαθιστώντας μια εσφαλμένη τιμή με μια ψεύτικη τιμή, που θα έχει ένα καλοήθες αποτέλεσμα.</p>
<ul>
 <ul>
  <li><em>Εκτελέσιμα μοντέλα</em></li>
 </ul>
</ul>

<p>Τα εκτελέσιμα μοντέλα αφαιρούν τις λεπτομέρειες των ειδικών γλωσσών προγραμματισμού και των αποφάσεων σχετικά με την οργάνωση του λογισμικού. Καθώς είναι διαφοροποιημένα από τα παραδοσιακά μοντέλα λογισμικού, μια προδιαγραφή φτιαγμένη σε μία εκτελέσιμη γλώσσα μοντελοποίησης , όπως xUML (εκτελέσιμη UML), μπορεί να αναπτυχθεί σε διάφορα περιβάλλοντα λογισμικού χωρίς αλλαγές. Ένα εκτελέσιμο μοντέλο μεταγλωττιστή (μετασχηματιστή) μπορεί να μετατρέψει ένα εκτελέσιμο μοντέλο σε μια εφαρμογή χρησιμοποιώντας ένα σύνολο αποφάσεων σχετικά με το επιθυμητό υλικό και το περιβάλλον λογισμικού. Ως εκ τούτου, η κατασκευή εκτελέσιμων μοντέλων μπορεί να θεωρηθεί ως ένας τρόπος κατασκευής εκτελέσιμου λογισμικού.<br />
 <br />
 Τα εκτελέσιμα μοντέλα είναι ένα θεμέλιο υποστήριξης της <em>Model - Driven Architecture</em> (MDA) (Αρχιτεκτονικής οδηγούμενης από Μοντέλα)  του <em>Object Management Group</em> (OMG) (Ομίλου Διοίκησης Αντικειμένων).  Ένα εκτελέσιμο μοντέλο είναι ένας τρόπος να καθοριστεί εξολοκλήρου ένα Platform Independent Model (PIM) (Μοντέλο Ανεξαρτήτου Πλατφόρμας). Ένα PIM είναι ένα μοντέλο μιας λύσης ενός προβλήματος, το οποίο δεν βασίζεται σε καμία τεχνολογία υλοποίησης. Ακολούθως, ένα Platform Specific Model (PSM) (Μοντέλο Συγκεκριμένης Πλατφόρμας), το οποίο είναι ένα μοντέλο που περιέχει τις λεπτομέρειες της υλοποίησης, μπορεί να παραχθεί με την σύνδεση του PIM και της πλατφόρμας πάνω στην οποία στηρίζεται.</p>
<ul>
 <ul>
  <li><em>Τεχνικές κατασκευής οδηγούμενες από πίνακες - Στατικές τεχνικές</em></li>
 </ul>
</ul>

<p>Ο στατικός προγραμματισμός ή προγραμματισμός βάσει αυτοματισμού, είναι μια τεχνολογία προγραμματισμού, η οποία  χρησιμοποιεί πεπερασμένες καταστάσεις μηχανών για να περιγράψει προγραμματιστικές συμπεριφορές. Τα μεταβιβαστικά γραφήματα από μια στατική μηχανή χρησιμοποιούνται σε όλα τα στάδια της ανάπτυξης λογισμικού (προδιαγραφές, υλοποίηση, αποτελμάτωση, και τεκμηρίωση). Η κύρια ιδέα είναι να κατασκευάζονται προγράμματα ηλεκτρονικών υπολογιστών με τον ίδιο τρόπο που γίνεται ο αυτοματισμός των τεχνολογικών διεργασιών. Ο στατικός προγραμματισμός συχνά συνδυάζεται με αντικειμενοστραφή προγραμματισμό, σχηματίζοντας μια νέα σύνθετη προσέγγιση, που ονομάζεται στατικός αντικειμενοστραφής προγραμματισμός (state-based object-oriented programming).</p>
<p>Μια μέθοδος κατασκευής οδηγούμενη από πίνακες είναι ένα σχήμα που χρησιμοποιεί πίνακες για να αναζητεί πληροφορίες αντί να χρησιμοποιεί λογικές δηλώσεις (όπως <em>if</em> και <em>case</em>). Όταν χρησιμοποιείται υπό κατάλληλες συνθήκες, ο κώδικας οδηγούμενος από πίνακες είναι πιο απλός από την περίπλοκη λογική και μπορεί πιο εύκολα να γίνει αντικείμενο επεξεργασίας. Κατά τη χρήση μεθόδων οδηγούμενες από πίνακες, ο προγραμματιστής ασχολείται με δύο θέματα: τι πληροφορία να αποθηκεύσει στον πίνακα ή στους πίνακες, και πώς να αποκτήσει αποτελεσματική πρόσβαση σε πληροφορίες του πίνακα.</p>
<ul>
 <ul>
  <li><em>Διαμόρφωση εκτέλεσης και διεθνοποίηση</em></li>
 </ul>
</ul>

<p>Για να επιτευχθεί μεγαλύτερη ευελιξία, συνήθως κατασκευάζεται ένα πρόγραμμα για να υποστηρίξει την εκ των υστέρων σύνδεση των μεταβλητών του. Η διαμόρφωση της εκτέλεσης είναι μια τεχνική, η οποία συνδέει τις τιμές μεταβλητών και τις ρυθμίσεις του προγράμματος, όταν το πρόγραμμα εκτελείται, συνήθως με την ενημέρωση και ανάγνωση αρχείων διαμόρφωσης σε την στιγμή λειτουργίας.</p>
<p>Διεθνοποίηση είναι η τεχνική δραστηριότητα προετοιμασίας ενός προγράμματος, συνήθως ενός διαδραστικού λογισμικού, ώστε να υποστηρίζει πολλαπλές γλώσσες. Η αντίστοιχη δραστηριότητα, η οποία ονομάζεται τοπικοποίηση, είναι η δραστηριότητα της τροποποίησης ενός προγράμματος για να υποστηρίξει μια συγκεκριμένη γλώσσα.  Το διαδραστικό λογισμικό ενδέχεται να περιέχει δεκάδες ή εκατοντάδες μηνύματα, οθόνες κατάστασης, βοηθητικά  μηνύματα, μηνύματα λάθους, και ούτω καθεξής. Οι διεργασίες σχεδιασμού και κατασκευής θα πρέπει να υποστηρίζουν θέματα συμβολοσειρών και σετ χαρακτήρων, συμπεριλαμβανομένων του συνόλου των χαρακτήρων που θα χρησιμοποιηθούν, ποια είδη συμβολοσειρών θα χρησιμοποιηθούν, πώς θα διατηρηθούν οι συμβολοσειρές χωρίς να αλλάξει ο κώδικας και τη μετάφραση των συμβολοσειρών σε διαφορετικές γλώσσες με ελάχιστο αντίκτυπο στην επεξεργασία του κώδικα και τη διεπαφή του χρήστη.</p>
<ul>
 <ul>
  <li><em>Διεργασία εισροών βάσει γραμματικής</em></li>
 </ul>
</ul>

<p>Η επεξεργασία εισροών βάσει γραμματικής περιλαμβάνει σύνταξη ανάλυσης ή προσπέλασης της ροής εισόδου. Περιλαμβάνει τη δημιουργία μιας δομής δεδομένων (που ονομάζεται ανάλυση δέντρου ή σύνταξη δέντρου), που αντιπροσωπεύουν την εισροή δεδομένων. Η οργανωμένη διάβαση σε ένα δέντρο ανάλυσης, συνήθως, δίνει την έκφραση «μόλις αναλύθηκε». Ο αναλυτής ελέγχει τον πίνακα με τα σύμβολα για την παρουσία κατάσταση των καθορισμένων από τους προγραμματιστές μεταβλητών, που καταλαμβάνουν το δέντρο. Μετά τη δημιουργία του δένδρου, το πρόγραμμα το χρησιμοποιεί ως εισροή για τις υπολογιστικές διεργασίες.</p>
<ul>
 <ul>
  <li><em> Αρχέτυπα συνδρομής</em></li>
 </ul>
</ul>

<p>Ένα αρχέτυπο συγχρονισμού είναι μια προγραμματιστική αφαίρεση, η οποία παρέχεται από μια γλώσσα προγραμματισμού ή από ένα λειτουργικό σύστημα, για να διευκολύνει το συγχρονισμό και τη συνδρομή. Γνωστά αρχέτυπα συνδρομής περιλαμβάνουν σηματοφόρους, οθόνες, και μεταβλητές πρόσβασης. </p>
<p>Ένας σηματοφόρος είναι μια προστατευόμενη μεταβλητή ή αφηρημένος τύπος δεδομένων, που παρέχει μια απλή αλλά χρήσιμη αφαίρεση για τον έλεγχο της πρόσβασης σε μια κοινή πηγή μέσω πολλαπλών διεργασιών ή νημάτων σε ένα συγχρονισμένο προγραμματιστικό περιβάλλον.<br />
 <br />
 Μια οθόνη είναι ένας αφηρημένος τύπος δεδομένων, που παρουσιάζει ένα σύνολο από λειτουργίες καθορισμένες από τους προγραμματιστές, οι οποίες εκτελούνται με αμοιβαίο αποκλεισμό. Μια οθόνη περιέχει τη δήλωση των διαμοιραζόμενων μεταβλητών και διαδικασιών ή λειτουργιών, που ενεργούν σε αυτές τις μεταβλητές. Η κατασκευή της οθόνης διασφαλίζει ότι μόνον μία διαδικασία σε μια στιγμή είναι ενεργή μέσα στην οθόνη. </p>
<p>Μια μεταβλητής πρόσβασης (αμοιβαίος αποκλεισμός) είναι ένα αρχέτυπο συγχρονισμού, το οποίο παρέχει αποκλειστική πρόσβαση σε ένα διαμοιραζόμενο πόρο από μία μόνο διεργασία ή νήμα τη φορά.</p>
<ul>
 <ul>
  <li><em>Ενδιάμεσο λογισμικό</em></li>
 </ul>
</ul>

<p>Το ενδιάμεσο λογισμικό είναι μια ευρεία κατάταξη για το λογισμικό, που παρέχει υπηρεσίες πάνω από το λειτουργικό στρώμα του συστήματος, ωστόσο κάτω από το στρώμα των εφαρμογών. Το ενδιάμεσο λογισμικό μπορεί να παρέχει ξεχωριστή μνήμη για τα εξαρτήματα λογισμικού, ώστε να παρέχουν μεταφορά μηνυμάτων, επιμονή, και μια διαφανή θέση σε ένα δίκτυο. Το ενδιάμεσο λογισμικό μπορεί να θεωρηθεί ως ένας σύνδεσμος μεταξύ των εξαρτημάτων, που χρησιμοποιούν το ενδιάμεσο λογισμικό. Το μοντέρνο ενδιάμεσο λογισμικό προσανατολισμένο προς τα μηνύματα παρέχει συνήθως ένα Enterprise Service Bus (ESB) (Επιχειρησιακό Τεχνικό Δίαυλο), ο οποίος υποστηρίζει την αλληλεπίδραση βάσει εξυπηρέτησης και την επικοινωνία μεταξύ διαφόρων λογισμικών εφαρμογών.</p>
<ul>
 <ul>
  <li><em>Κατασκευαστικές μέθοδοι για κατανεμημένο λογισμικό</em></li>
 </ul>
</ul>

<p>Ένα κατανεμημένο σύστημα είναι μια συλλογή από φυσικώς ξεχωριστά, ενδεχομένως ετερογενή συστήματα ηλεκτρονικών υπολογιστών, τα οποία είναι δικτυωμένα, ώστε να παρέχεται στους χρήστες πρόσβαση στους διάφορους πόρους, που το σύστημα διατηρεί. Η κατασκευή κατανεμημένου λογισμικού διακρίνεται από την παραδοσιακή κατασκευή λογισμικού σε θέματα όπως είναι ο παραλληλισμός, η επικοινωνία και η βλαβοανοχή.<br />
 <br/>
 Ο κατανεμημένος προγραμματισμός συνήθως εμπίπτει σε μία κατηγορία εκ των αρκετών βασικών αρχιτεκτονικών: πελάτη-εξυπηρετητή <em>(client-server), 3-επιπέδων αρχιτεκτονική(3-tier architecture), ν-επιπέδων αρχιτεκτονική (n-tier architecture), κατανεμημένα αντικείμενα (distributed objects )</em>, χαλαρή σύνδεση <em>( loose coupling )</em>, ή σφιχτής ζεύξης <em>( tight coupling )</em> .</p>
<ul>
 <ul>
  <li><em> Κατασκευάζοντας ετερογενή συστήματα</em></li>
 </ul>
</ul>

<p>Τα ετερογενή συστήματα αποτελούνται από μια ποικιλία εξειδικευμένων υπολογιστικών μονάδων διαφόρων τύπων, όπως Digital Signal Processors, μικροελεγκτές και περιφερειακούς επεξεργαστές. Αυτές οι υπολογιστικές μονάδες ελέγχονται ανεξάρτητα και επικοινωνούν η μια με την άλλη. Τα ενσωματωμένα συστήματα είναι ως επί το πλείστον ετερογενή συστήματα.<br />
 <br />
 Ο σχεδιασμός των ετερογενών συστημάτων μπορεί να απαιτεί το συνδυασμό διαφόρων προδιαγραφών από γλώσσες, προκειμένου να σχεδιάσει τα διάφορα μέρη του συστήματος, με άλλα λόγια, σχεδιασμός του υλικού και του λογισμικού από κοινού. Τα βασικά θέματα περιλαμβάνουν πολυγλωσσική επικύρωση, προσομοίωση από κοινού και διεπαφή. </p>
<p>Κατά τη διάρκεια του σχεδιασμού του λογισμικού/υλικού από κοινού, η ανάπτυξη λογισμικού και η εικονική ανάπτυξη υλικού προχωρούν ταυτόχρονα μέσω σταδιακής αποσύνθεσης. Το κομμάτι του υλικού συνήθως προσομοιώνεται στο πεδίο προγραμματιζόμενων συστοιχιών πύλης <em>( programmable gate arrays )</em> ή ολοκληρωμένων κυκλωμάτων ειδικών εφαρμογών <em>( application - specific integrated circuits )</em>. Το κομμάτι του λογισμικού μεταφράζεται σε μια γλώσσα προγραμματισμού χαμηλού επιπέδου.</p>
<ul>
 <ul>
  <li><em> Ανάλυση απόδοσης και ρύθμιση</em></li>
 </ul>
</ul>

<p>Η απόδοση του κώδικα, καθορισμένη από την αρχιτεκτονική, τις λεπτομερείς αποφάσεις για το σχεδιασμό, τη δομή των δεδομένων και την επιλογή αλγορίθμου, επηρεάζει την ταχύτητα εκτέλεσης και το μέγεθος.  Η ανάλυση απόδοσης είναι η έρευνα της συμπεριφοράς ενός προγράμματος με τη χρήση πληροφοριών , που συγκεντρώνονται καθώς το πρόγραμμα εκτελείται, με στόχο τον εντοπισμό πιθανών «θερμών κηλίδων» στο πρόγραμμα, οι οποίες μπορούν να βελτιωθούν. </p>
<p>Η ρύθμιση του κώδικα, που βελτιώνει την απόδοση στο επίπεδο του κώδικα, είναι η πρακτική της τροποποίησης σωστού κώδικα με τέτοιο τρόπο ώστε να τρέχει πιο αποτελεσματικά. Η ρύθμιση του κώδικα συνήθως περιλαμβάνει αλλαγές μικρής κλίμακας που επηρεάζουν μια μόνο κλάση, μια ρουτίνα, ή, πιο συχνά, λίγες γραμμές κώδικα. Ένα πλούσιο σύνολο τεχνικών ρύθμισης κώδικα είναι διαθέσιμο, συμπεριλαμβανομένων και αυτών για τη ρύθμιση λογικών εκφράσεων, βρόγχων, δεδομένων μετασχηματισμού, εκφράσεων και ρουτινών. Η χρήση μιας γλώσσας χαμηλού επιπέδου είναι μια άλλη κοινή τεχνική για τη βελτίωση ορισμένων «θερμών κηλίδων» σε ένα πρόγραμμα.</p>

<ul>
 <ul>
  <li><em> Πρότυπα πλατφόρμας</em></li>
 </ul>
</ul>
<p>Τα πρότυπα πλατφόρμας επιτρέπουν στους προγραμματιστές να δημιουργούν «φορητές» εφαρμογές, που μπορούν να εκτελεστούν σε συμβατά περιβάλλοντα, χωρίς περαιτέρω αλλαγές.  Τα πρότυπα πλατφόρμας, συνήθως, περιλαμβάνουν ένα σύνολο από τυποποιημένες υπηρεσίες και ΑΡΙ, τα οποία οι συμβατές υλοποιήσεις της πλατφόρμας πρέπει να υλοποιούν. Τυπικά παραδείγματα των προτύπων πλατφόρμας είναι  η Java 2 Platform Enterprise Edition (J2EE) και το POSIX πρότυπο για λειτουργικά συστήματα (Φορητή Διεπαφή Λειτουργικού Συστήματος), το οποίο αντιπροσωπεύει ένα σύνολο από πρότυπα που έχουν εφαρμοστεί κατά κύριο λόγο σε λειτουργικά συστήματα που βασίζονται σε UNIX.</p>
<ul>
 <ul>
  <li><em> Προγραμματίζοντας πρώτα τους ελέγχους</em></li>
 </ul>
</ul>

<p>Προγραμματίζοντας πρώτα τους ελέγχους (Test-Driven Development - TDD) είναι ένα δημοφιλές στυλ ανάπτυξης, στο οποίο οι περιπτώσεις ελέγχου γράφονται πριν από την ανάπτυξη του κώδικα. Η μεθοδολογία του «Πρώτα οι έλεγχοι» μπορεί συνήθως να εντοπίσει νωρίτερα σφάλματα και να τα διορθώσει πολύ πιο εύκολα απ&rsquo; ότι στα παραδοσιακά προγραμματιστικά στυλ. Επιπλέον, η ανάπτυξη πρώτα των περιπτώσεων ελέγχου υποχρεώνει τους προγραμματιστές να σκέφτονται τις απαιτήσεις και το σχεδιασμό πριν τη συγγραφή του κώδικα και έτσι εμφανίζονται νωρίτερα  προβλήματα που σχετίζονται με τις απαιτήσεις και το σχεδιασμό.</p>

<p> </p>
<ul>
 <li><strong>Εργαλεία κατασκευής λογισμικού</strong></li>
</ul>
<ul>
 <ul>
  <li><em>Περιβάλλοντα ανάπτυξης</em></li>
 </ul>
</ul>

<p>Ένα περιβάλλον ανάπτυξης ή ενοποιημένο περιβάλλον ανάπτυξης (Integrated Development Environment - IDE) προσφέρει περιεκτικές παροχές στους προγραμματιστές για την κατασκευή του λογισμικού με την ολοκλήρωση ενός συνόλου από εργαλεία ανάπτυξης. Η επιλογή των περιβαλλόντων ανάπτυξης μπορεί να επηρεάσει την αποδοτικότητα και την ποιότητα της κατασκευής λογισμικού. </p>
<p>Επιπρόσθετα από το βασικό κώδικα μορφοποίησης μεθόδους, τα μοντέρνα IDE συχνά προσφέρουν και άλλες παροχές όπως μεταγλώττιση και εντοπισμό σφαλμάτων μέσω του συντάκτη, ολοκλήρωση με τον έλεγχο του πηγαίου κώδικα, εργαλεία χτισίματος/ελέγχου/αποτελμάτωσης, συμπιεσμένες ή σκιαγραφημένες όψεις των προγραμμάτων, αυτοματοποιημένες μετατροπές κώδικα και υποστήριξη για αναδόμηση.</p>
<ul>
 <ul>
  <li><em>Κατασκευαστές για γραφικές διεπαφές χρήστη</em></li>
 </ul>
</ul>

<p>Ένας κατασκευαστής για Γραφική Διεπαφή Χρήστη (GUI) είναι ένα εργαλείο ανάπτυξης λογισμικού, το οποίο επιτρέπει στην ομάδα ανάπτυξης να δημιουργεί και να διατηρεί GUI σε κατάσταση «ό,τι βλέπεις παίρνεις». Ένας κατασκευαστής GUI συνήθως περιλαμβάνει έναν οπτικό συντάκτη, ώστε η ομάδα ανάπτυξης να σχεδιάζει φόρμες και παράθυρα και να διαχειρίζεται τη μορφή των εργαλείων με το τράβηγμα, το πέταμα <em>( drag  &lsquo; n drop )</em> και τον ορισμό παραμέτρων. Κάποιοι κατασκευαστές GUI μπορούν αυτόματα να παράγουν τον πηγαίο κώδικα που αντιστοιχεί στο οπτικό σχέδιο της διεπαφής.</p>
<p>Επειδή οι σημερινές εφαρμογές GUI συνήθως ακολουθούν το στυλ «καθοδήγηση από γεγονότα», στο οποίο η ροή του προγράμματος καθορίζεται από τα γεγονότα και τον χειρισμό τους), τα εργαλεία ενός κατασκευαστή GUI  συνήθως παρέχουν βοηθούς παραγωγής κώδικα, οι οποίοι αυτοματοποιούν τις πιο επαναληπτικές διεργασίες που απαιτούνται από το χειρισμό των γεγονότων. Ο κώδικας υποστήριξης συνδέει τις μικροεφαρμογές με γεγονότα, που παρουσιάζονται προς τα έξω, και με γεγονότα, που εισέρχονται, τα οποία ενεργοποιούν τις μεθόδους που παρέχονται από τη λογική της εφαρμογής.</p>
<p>Κάποια μοντέρνα ενοποιημένα περιβάλλοντα ανάπτυξης παρέχουν ενοποιημένους κατασκευαστές GUI ή επεκτάσεις αυτών. Υπάρχουν και αρκετοί αυτόνομοι κατασκευαστές GUI.</p>
<ul>
 <ul>
  <li><em>Εργαλεία δοκιμών μονάδων</em></li>
 </ul>
</ul>

<p>Ο έλεγχος μονάδων επαληθεύει την λειτουργικότητα των δομοστοιχείων του λογισμικού ξεχωριστά από άλλα στοιχεία του λογισμικού, που μπορούν να ελέγχουν αυτόνομα (για παράδειγμα κλάσεις, ρουτίνες, μονάδες). Ο έλεγχος μονάδων είναι συνήθως αυτοματοποιημένος. Οι προγραμματιστές μπορούν να χρησιμοποιήσουν εργαλεία και πλαίσια ελέγχου μονάδων εργασίας για να επεκτείνουν και να δημιουργήσουν αυτοματοποιημένα περιβάλλοντα ελέγχου. Με τα εργαλεία και τα πλαίσια ελέγχου μονάδων, ο προγραμματιστής μπορεί να γράψει κριτήρια σε κώδικα μέσα στον έλεγχο για να επαληθεύσει την ορθότητα της μονάδας κάτω από διαφορετικά σύνολα δεδομένων. Κάθε ξεχωριστός έλεγχος υλοποιείται ως ένα αντικείμενο και ο εκτελεστής των ελέγχων εκτελεί (τρέχει) όλους του ελέγχους. Κατά την εκτέλεση του ελέγχου, οι αποτυχημένες περιπτώσεις ελέγχου θα στιγματιστούν αυτόματα και θα καταγραφούν.</p>
<ul>
 <ul>
  <li><em>Εργαλεία διάτμησης, ανάλυσης απόδοσης και φετοτεμαχισμού</em></li>
 </ul>
</ul>

<p>Τα εργαλεία της ανάλυσης απόδοσης συνήθως χρησιμοποιούνται για να υποστηρίξουν τη ρύθμιση του κώδικα. Το πιο κοινό εργαλείο ανάλυσης απόδοσης είναι η διάτμηση. Ένα εργαλείο διάτμησης παρακολουθεί τον κώδικα καθώς εκτελείται και καταγράφει πόσες φορές κάθε εντολή εκτελείται ή πόση ώρα ξοδεύει το πρόγραμμα σε κάθε εντολή ή κάθε μονοπάτι εκτέλεσης. Αυτή η διαδικασία δίνει πληροφορίες εκ των έσω για το πώς λειτουργεί το πρόγραμμα, πού βρίσκονται οι «θερμές κηλίδες» και που οι προγραμματιστές πρέπει να επικεντρώσουν την προσπάθεια ρύθμισης του κώδικα.</p>
<p>Ο φετοτεμαχισμός <em>( program slicing )</em> του  προγράμματος περιλαμβάνει υπολογισμό του συνόλου των εντολών του προγράμματος που μπορεί να επηρεάσει τις τιμές κάποιων επιλεγμένων μεταβλητών σε κάποιο ενδιαφέρον σημείο, το οποίο αναφέρεται ως κριτήριο φετοτεμαχισμού. Ο φετοτεμαχισμός του  προγράμματος μπορεί να χρησιμοποιηθεί για να βρεθεί η πηγή των σφαλμάτων, για την κατανόηση του προγράμματος και την ανάλυση βελτιστοποίησης. Τα εργαλεία φετοτεμαχισμού υπολογίζουν κομμάτια προγράμματος για διάφορες γλώσσες προγραμματισμού, που χρησιμοποιούν στατικές ή δυναμικές μεθόδους ανάλυσης.</p>
</body>
</html>
