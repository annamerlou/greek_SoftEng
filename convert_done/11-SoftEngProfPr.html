<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>ΚΕΦΑΛΑΙΟ 11</title>
</head>

<body>

<p><br/><strong>ΕΠΑΓΓΕΛΜΑΤΙΚΕΣ ΠΡΑΚΤΙΚΕΣ ΤΕΧΝΟΛΟΓΙΑΣ ΛΟΓΙΣΜΙΚΟΥ </strong></p>

<p><strong>ΑΚΡΩΝΥΜΑ</strong></p>
<br/>
<p><strong>ΕΙΣΑΓΩΓΗ</strong></p>
<p>Το γνωστικό πεδίο Επαγγελματικές πρακτικές στην τεχνολογία λογισμικού ασχολείται με την γνώση, τις δεξιότητες και την στάση, που πρέπει να διαθέτουν οι μηχανικοί λογισμικού για να εξασκήσουν την μηχανική λογισμικού  με επαγγελματικό, υπεύθυνο και ηθικό τρόπο. Λόγω της ευρείας χρήσης των προϊόντων λογισμικού στην κοινωνική και προσωπική μας ζωή, η ποιότητα των προϊόντων λογισμικού μπορεί να έχει ισχυρές επιπτώσεις στην προσωπική μας ευημερία και στην κοινωνική αρμονία. Οι μηχανικοί λογισμικού πρέπει να ξεπεράσουν ιδιαίτερα προβλήματα για να παράξουν προϊόντα με γνωστά χαρακτηριστικά  και αξιοπιστία. Αυτή η ανάγκη απαιτεί μηχανικούς λογισμικού που κατέχουν γνώσεις, δεξιότητες, εκπαίδευση και εμπειρία στην επαγγελματική πρακτική.</p>
<p>Ο όρος «επαγγελματική πρακτική» αναφέρεται σε έναν τρόπο διεξαγωγής υπηρεσιών, τέτοιο ώστε να ικανοποιούνται συγκεκριμένα κριτήρια  ή πρότυπα και στην διεργασία  εκτέλεσης της υπηρεσίας, αλλά και στο τελικό προϊόν που προκύπτει από αυτήν.  Αυτά τα κριτήρια και τα πρότυπα μπορεί να εμπεριέχουν και τεχνικές και μη τεχνικές πτυχές. Η έννοια της επαγγελματικής πρακτικής μπορεί να θεωρηθεί ως πιο εφαρμόσιμη ανάμεσα σε επαγγέλματα με ευρύτερα αποδεκτό σώμα γνώσεων, συγκεκριμένο κώδικα δεοντολογίας (ηθική) και επαγγελματικής συμπεριφοράς με κυρώσεις για την παραβίαση του και έχουν κοινά αποδεκτές διεργασίες για την διαπίστευση, την πιστοποίηση και την χορήγηση αδειών, καθώς και επαγγελματικές ομάδες που να διαχειρίζονται και να παρέχουν τα παραπάνω. Η αποδοχή σε αυτές τις ομάδες συνήθως βασίζεται σε έναν προκαθορισμένο συνδυασμό εκπαίδευσης και εμπειρίας.</p>
<p>Ένας μηχανικός λογισμικού διατηρεί την επαγγελματική πρακτική με το να εκτελεί όλες τις εργασίες σύμφωνα με τις γενικά αποδεκτές πρακτικές, τα πρότυπα και τις κατευθυντήριες γραμμές που καθορίζονται από την ισχύουσα επαγγελματική κοινωνία. Για παράδειγμα, ο Όμιλος Μηχανικής Υπολογιστών (Association for Computing Machinery)(ACM) και η ΙΕΕΕ Κοινότητα Υπολογιστών (IEEE Computer Society)( IEEE CS) έχουν καθιερώσει έναν κώδικα δεοντολογίας και επαγγελματικής πρακτικής για την τεχνολογία λογισμικού. Τόσο η Βρετανική Κοινότητα Υπολογιστών (British Computer Society) (BCS) όσο και η Διεθνής Ομοσπονδία Επεξεργασίας Πληροφοριών (International. Federation for Information Processing) (IFIP) έχουν θεσπίσει παρόμοια πρότυπα επαγγελματικής πρακτικής. Η ISO/IEC και η IEEE έχουν περεταίρω παράσχει διεθνώς αποδεκτά πρότυπα για την τεχνολογία λογισμικού. Η IEEE CS καθιέρωσε 2 διεθνή προγράμματα πιστοποίησης (CSDA,CSDP) και έναν αντίστοιχο οδηγό για το σώμα γνώσεων της τεχνολογίας λογισμικού (Οδηγός SWEBOK ). Όλα αυτά είναι τα στοιχεία που θέτουν τα θεμέλια της επαγγελματικής πρακτικής της τεχνολογίας λογισμικού.</p>

<p><strong>ΚΑΤΑΝΟΜΗ ΤΩΝ ΘΕΜΑΤΩΝ ΓΙΑ ΤΙΣ ΕΠΑΓΓΕΛΜΑΤΙΚΕΣ ΠΡΑΚΤΙΚΕΣ ΤΗΣ ΤΕΧΝΟΛΟΓΙΑΣ ΛΟΓΙΣΜΙΚΟΥ<br />
 </strong><br />
 Η ανάλυση των θεμάτων του γνωστικού πεδίου για τις επαγγελματικές πρακτικές της τεχνολογίας λογισμικού απεικονίζεται στο Υπόδειγμα 11.1. Οι υποτομείς που παρουσιάζονται σε αυτόν τον γνωστικό τομέα είναι ο επαγγελματισμός, η δυναμική ομάδων και η ψυχολογία καθώς και οι δεξιότητες επικοινωνίας.</p>
<p><strong>Υπόδειγμα 11.1 </strong> Η κατανομή θεμάτων στο γνωστικό πεδίο Επαγγελματική πρακτική της τεχνολογίας λογισμικού.<strong><br />
</strong></p>

<ul>
 <li><strong>Επαγγελματισμός</strong></li>
</ul>
<p>Ένας μηχανικός λογισμικού επιδεικνύει επαγγελματισμό κυρίως μέσω της τήρησης του κώδικα δεοντολογίας, της επαγγελματικής συμπεριφοράς, και των προτύπων και πρακτικών που έχουν καθιερωθεί από την επαγγελματική του κοινότητα.</p>
<p>Η επαγγελματική κοινότητα συχνά εκπροσωπείται από μία η περισσότερες επαγγελματικές ομάδες, οι οποίες κοινοποιούν τόσο κώδικες δεοντολογίας και επαγγελματικής συμπεριφοράς όσο και κριτήρια για αποδοχή από την κοινότητα. Αυτά τα κριτήρια αποτελούν την βάση των διαδικασιών διαπίστευσης και χορήγησης αδειών και μπορούν να χρησιμοποιηθούν σαν τρόπος μέτρησης της ικανότητας ή της αδιαφορίας στην μηχανική.</p>
<br clear="all" />
<ul>
 <ul>
  <li><em>Διαπίστευση, πιστοποίηση και χορήγηση αδειών</em></li>
 </ul>
</ul>

<ul>
 <ul>
  <ul>
   <li><em>Διαπίστευση</em></li>
  </ul>
 </ul>
</ul>
<p>Η διαπίστευση είναι μια διεργασία επιβεβαίωσης της ικανότητας, του κύρους και της αξιοπιστίας του οργανισμού. Διαπιστευμένες σχολές ή προγράμματα είναι βέβαιο ότι θα διατηρήσουν συγκεκριμένα πρότυπα και ιδιότητες. Σε πολλές χώρες, ο βασικός τρόπος με τον οποίο οι μηχανικοί αποκτούν γνώση είναι μέσω της ολοκλήρωσης ενός διαπιστευμένου προγράμματος σπουδών. Τις περισσότερες φορές, η διαπίστευση στην μηχανική γίνεται μέσω ενός κυβερνητικού οργανισμού, όπως το υπουργείο παιδείας. Στις χώρες που πραγματοποιούν την διαπίστευση μέσω κυβερνητικών οργανισμών περιλαμβάνονται η Κίνα, η Γαλλία, η Γερμανία, το Ισραήλ, η Ιταλία, και η Ρωσία.</p>
<p>Παρόλα αυτά σε άλλες χώρες η διεργασία της διαπίστευσης είναι ανεξάρτητη από την κυβέρνηση και πραγματοποιείται από ιδιωτικές οργανώσεις. Για παράδειγμα στις Ηνωμένες πολιτείες, η διαπίστευση στην μηχανική γίνεται μέσω ενός οργανισμού γνωστού ως ABET. Ένας οργανισμός γνωστός ως CSAB  συμμετέχει μαζί με τον ABET και αποτελεί την ηγετική κοινότητα στα πλαίσια του ΑΒΕΤ στην διαπίστευση πτυχιακών προγραμμάτων στην τεχνολογία λογισμικού.</p>
<p>Παρότι η διεργασία της διαπίστευσης μπορεί να είναι διαφορετική για διαφορετικές χώρες και δικαιοδοσίες, το γενικό νόημα παραμένει ίδιο. Η διαπίστευση κάποιου προγράμματος σπουδών ενός ιδρύματος σημαίνει ότι &ldquo;Το σώμα διαπίστευσης αναγνωρίζει ότι το ίδρυμα διατηρεί τα πρότυπα που δίνουν στους απόφοιτους την δυνατότητα εισαγωγής σε υψηλότερα ή πιο εξειδικευμένα ιδρύματα ή την δυνατότητα επαγγελματικής πρακτικής&rdquo;.<br />
</p>
<ul>
 <ul>
  <ul>
   <li><em>Πιστοποίηση</em></li>
  </ul>
 </ul>
</ul>
<p>Η πιστοποίηση αναφέρεται στην επικύρωση των ιδιαίτερων χαρακτηριστικών κάθε ατόμου. Ένας κοινός τρόπος πιστοποίησης είναι η επαγγελματική πιστοποίηση, όπου ο ενδιαφερόμενος επιβεβαιώνεται ότι είναι ικανός να ολοκληρώσει μια δραστηριότητα με συγκεκριμένη πειθαρχεία σε έναν απαιτούμενο βαθμό απόδοσης. Η επαγγελματική πιστοποίηση μπορεί επιπλέον να επιβεβαιώσει την ικανότητα του κατόχου να ικανοποιεί επαγγελματικά πρότυπα και να ασκεί επαγγελματική κριτική στην αντιμετώπιση και επίλυση προβλημάτων. Η επαγγελματική πιστοποίηση συμπεριλαμβάνει επίσης την επιβεβαίωση της απαιτούμενης γνώσης, την πλήρη εξειδίκευση με τις βέλτιστες πρακτικές και τις αποδεδειγμένες μεθοδολογίες, καθώς και την ποσότητα της επαγγελματικής εμπειρίας.</p>
<p>Οι μηχανικοί αποκτούν την πιστοποίηση μέσω της επιτυχημένης εξέτασής τους σε συνδυασμό με άλλα κριτήρια, που αφορούν την επαγγελματική εμπειρία. Οι προαναφερθείσες εξετάσεις χορηγούνται από μη κυβερνητικούς οργανισμούς, όπως είναι οι επαγγελματικές κοινότητες.</p>
<p>Στην τεχνολογία λογισμικού, η πιστοποίηση μαρτυρεί την επίσημη αναγνώριση κάποιου ως μηχανικό λογισμικού. Για παράδειγμα, η ΙΕΕΕ CS έχει θεσπίσει δυο προγράμματα πιστοποίησης (CSDA και CSDP) σχεδιασμένα έτσι ώστε να επικυρώνουν την γνώση ενός μηχανικού λογισμικού πάνω στις τυποποιημένες πρακτικές της μηχανικής λογισμικού και να εξελίσσουν την καριέρα του. Η έλλειψη πιστοποίησης δεν αποτρέπει την εργασία κάποιου σαν μηχανικός λογισμικού. Μέχρι στιγμής η πιστοποίηση στην τεχνολογία λογισμικού είναι τελείως εθελοντική. Στην πραγματικότητα οι περισσότεροι μηχανικοί λογισμικού δεν έχουν πιστοποιηθεί συμφωνά με κάποιο πρόγραμμα.</p>
<ul>
 <ul>
  <ul>
   <li><em>Χορήγηση αδειών</em></li>
  </ul>
 </ul>
</ul>

<p>Η &ldquo;χορήγηση αδειών&rdquo; είναι η διεργασία με την οποία ένα άτομο αποκτά την εξουσιοδότηση να εκτελέσει συγκεκριμένες δραστηριότητες καθώς και να αναλάβει την ευθύνη για τα προϊόντα μηχανικής  που θα προκύψουν. Η λέξη &ldquo;άδεια&rdquo; αναφέρεται τόσο στην εν λόγω εξουσιοδότηση όσο και στο έγγραφο που την καταγράφει. Οι άδειες εκδίδονται συνήθως από κυβερνητικές αρχές ή από θεσπισμένα όργανα.</p>
<p>Η κατοχή μιας άδειας άσκησης επαγγέλματος απαιτεί από τον κάτοχο την ικανοποίηση ορισμένων κριτηρίων, καθώς και ένα απαιτούμενο επίπεδο ικανότητας στην άσκηση του επαγγέλματος. Σε ορισμένες περιπτώσεις υπάρχει ένα προαπαιτούμενο επίπεδο εισόδου που προκαθορίζει τις ελάχιστες απαιτούμενες δεξιότητες και δυνατότητες για την άσκηση επαγγέλματος, αλλά καθώς ο επαγγελματίας ασκεί το επάγγελμά του, οι απαραίτητες δεξιότητες διαφοροποιούνται και εξελίσσονται.</p>
<p>Σε γενικές γραμμές, οι μηχανικοί λαμβάνουν άδειες με σκοπό την προστασία του κοινού από άτομα χωρίς τα απαραίτητα προσόντα. Σε μερικές χώρες δεν επιτρέπεται να εργαστεί κανείς σαν μηχανικός λογισμικού χωρίς την κατοχή άδειας, απαγορεύεται μάλιστα σε εταιρίες να παρέχουν υπηρεσίες μηχανικής εφόσον δεν έχουν τουλάχιστον έναν μηχανικό με κατοχή άδειας στο προσωπικό τους.</p>
<ul>
 <ul>
  <li><em>Κώδικας δεοντολογίας και επαγγελματικής συμπεριφοράς</em></li>
 </ul>
</ul>
<p><em>&nbsp;</em></p>
<p>Ο κώδικας δεοντολογίας και επαγγελματικής συμπεριφοράς περιλαμβάνει τις αξίες και την συμπεριφορά από την οποία πρέπει να χαρακτηρίζεται η επαγγελματική πρακτική και οι αποφάσεις ενός μηχανικού λογισμικού.</p>
<p>Η επαγγελματική κοινότητα καθιερώνει τους κώδικες δεοντολογίας και επαγγελματικής συμπεριφοράς. Οι εν λόγω κώδικες υπάρχουν στα πλαίσια, και προσαρμόζονται για να συμφωνούν, με τα κοινωνικά πρότυπα και τους τοπικούς νόμους. Επομένως, οι κώδικες δεοντολογίας και επαγγελματικής συμπεριφοράς αποτελούν οδηγό στην αντιμετώπιση αντικρουόμενων επιταγών.</p>
<p>Εφόσον καθιερωθούν οι παραπάνω, οι κώδικες δεοντολογίας και επαγγελματικής συμπεριφοράς επιβάλλονται από το επάγγελμα, όπως αυτό εκπροσωπείται από τις επαγγελματικές κοινότητες η από θεσπισμένα όργανα. Παραβιάσεις μπορούν να θεωρηθούν πράξεις όπως η απόκρυψη ανεπαρκούς εργασίας, η παραποίηση πληροφοριών ή η διαστρεβλωμένη παρουσίαση ικανοτήτων ενός ατόμου. Επιπλέον μπορούν να προκύψουν λόγω κάποιας παράλειψης, όπως αγνόηση κινδύνων, μη παροχή σημαντικών πληροφοριών, παράλειψη παροχής της κατάλληλης αναγνώρισης κάποιου προσώπου ή πηγών καθώς και αποτυχία εκπροσώπησης των συμφερόντων των πελατών. Παραβιάσεις του κώδικα δεοντολογίας και επαγγελματικής συμπεριφοράς μπορεί να οδηγήσουν σε κυρώσεις ή ακόμα και πιθανή αποβολή από την επαγγελματική θέση.</p>
<p>Ένας κώδικας δεοντολογίας και επαγγελματικής συμπεριφοράς για την τεχνολογία λογισμικού εγκρίθηκε από το συμβούλιο Association for Computing Machinery (ACM) και από το διοικητικό συμβούλιο της ΙΕΕΕ ΚΥ το 1999. Σύμφωνα με την σύντομη εκδοχή του εν λόγω κώδικα:<br />
 <br />
 Οι μηχανικοί λογισμικού οφείλουν να δεσμευτούν στο να κάνουν την ανάλυση, τις προδιαγραφές, την σχεδίαση, την ανάπτυξη, τον έλεγχο και την συντήρηση λογισμικού ένα ευεργετικό και σεβαστό επάγγελμα. Σύμφωνα με την δέσμευσή τους στην υγεία, την ασφάλεια και την ευημερία όλων, οι μηχανικοί λογισμικού οφείλουν να τηρούν τις οκτώ αρχές που αφορούν το κοινό, τον πελάτη και τον εργοδότη, το προϊόν, την κριτική, την διοίκηση, το επάγγελμα, τους συναδέλφους και τους ίδιους αντίστοιχα. <br />
 <br />
 Εφόσον τα πρότυπα και οι κώδικες δεοντολογίας και επαγγελματικής συμπεριφοράς μπορούν να εισαχθούν, να τροποποιηθούν ή να αντικατασταθούν οποιαδήποτε στιγμή, κάθε μηχανικός λογισμικού φέρει την ευθύνη για την προσωπική του μελέτη έτσι ώστε να παραμείνει ενημερωμένος για την επαγγελματική του πρακτική.</p>
<ul>
 <ul>
  <li><em>Η φύση και ο ρόλος των επαγγελματικών ομάδων</em></li>
 </ul>
</ul>
<p><em>&nbsp;</em></p>
<p>Οι επαγγελματικές κοινότητες αποτελούνται από ένα μείγμα από επαγγελματίες και ακαδημαϊκούς. Οι εν λόγω κοινότητες λειτουργούν για να ορίζουν, να οδηγούν σε πρόοδο και να ρυθμίζουν τα επαγγέλματα που τους αντιστοιχούν. Οι επαγγελματικές κοινότητες συμβάλουν στην καθιέρωση των επαγγελματικών προτύπων, καθώς και του κώδικα δεοντολογίας και επαγγελματικής συμπεριφοράς. Για αυτό τον λόγο συμμετέχουν και σε παρεμφερείς δραστηριότητες, όπως<br />
</p>
<ul>
 <li>Την καθιέρωση και την διάδοση ενός σώματος γενικά αποδεκτής γνώσης</li>
 <li>Την διαπίστευση, την πιστοποίηση και την χορήγηση αδειών</li>
 <li>Την διακήρυξη πειθαρχικών μέτρων</li>
 <li>Την εξέλιξη του επαγγέλματος μέσω συνεδρίων, εκπαίδευσης και δημοσιεύσεων</li>
</ul>
<p>Η συμμετοχή σε επαγγελματικές κοινότητες βοηθάει τον εκάστοτε μηχανικό στην διατήρηση και την βελτίωση της επαγγελματικής του γνώσης και της σχετικότητάς του, καθώς και στην επέκταση και διατήρηση του επαγγελματικού του δικτύου.</p>
<ul>
 <ul>
  <li><em>Η φύση και ο ρόλος των προτύπων τεχνολογίας λογισμικού</em></li>
 </ul>
</ul>

<p>Τα πρότυπα τεχνολογίας λογισμικού καλύπτουν μια αξιοσημείωτη ποικιλία θεμάτων. Προσφέρουν κατευθυντήριες γραμμές για την πρακτική της τεχνολογίας λογισμικού, καθώς και των διεργασιών που θα χρησιμοποιηθούν που θα χρησιμοποιηθούν στην ανάπτυξη, την συντήρηση και την υποστήριξη του λογισμικού. Με την καθιέρωση ενός κοινώς αποδεκτού σώματος  γνώσης και εμπειρίας, τα πρότυπα της τεχνολογίας λογισμικού δημιουργούν μια βάση πάνω στην οποία μπορούν να αναπτυχθούν περαιτέρω κατευθυντήριες γραμμές.</p>
<p> Τα οφέλη των προτύπων της τεχνολογίας λογισμικού είναι πολλά και περιλαμβάνουν την βελτίωση της ποιότητας λογισμικού, την συμβολή στην αποφυγή λαθών, την προστασία  των παραγωγών και των χρηστών, την αύξηση της επαγγελματικής πειθαρχίας, καθώς και την συμβολή στην μετάβαση της τεχνολογίας.</p>
<ul>
 <ul>
  <li><em>Το οικονομικό αντίκτυπο του λογισμικού</em></li>
 </ul>
</ul>

<p>Το λογισμικό έχει οικονομικό αντίκτυπο σε ατομικό, επιχειρησιακό και κοινωνικό επίπεδο. Η &ldquo;επιτυχία&rdquo; του λογισμικού μπορεί να προσδιοριστεί από το πόσο κατάλληλο είναι ένα προϊόν για ένα αναγνωρισμένο πρόβλημα καθώς και πόσο αποτελεσματικό είναι στην αντιμετώπισή του.</p>
<p>Σε προσωπικό επίπεδο, η συνεχής απασχόληση ενός μηχανικού μπορεί να εξαρτηθεί από την ικανότητα και την προθυμία του να ερμηνεύει και να εκτελεί καθήκοντα, ώστε να ικανοποιεί τις ανάγκες και τις προσδοκίες των εργοδοτών του, καθώς και τον πελατών. Η οικονομική κατάσταση του πελάτη ή του εργοδότη μπορεί στην συνέχεια να επηρεαστεί θετικά ή αρνητικά από την αγορά λογισμικού.</p>
<p>Σε επιχειρησιακό επίπεδο, όταν το λογισμικό εφαρμόζεται με τον κατάλληλο τρόπο για την αντιμετώπιση ενός προβλήματος μπορεί να απαλλάξει από μήνες εργασίας και να οδηγήσει σε αυξημένα κέρδη ή πιο αποτελεσματικούς οργανισμούς. Επιπλέον, οργανισμοί που αποκτούν ή παρέχουν επιτυχημένο λογισμικό μπορεί να ωφελούν στην κοινωνία στην οποία λειτουργούν προσφέροντας ταυτόχρονα απασχόληση και βελτιωμένες υπηρεσίες. Παρόλα αυτά, το κόστος ανάπτυξης η απόκτησης λογισμικού μπορεί να είναι ισοδύναμο με μια οποιαδήποτε σημαντική απόκτηση.</p>
<p>Σε κοινωνικό επίπεδο, άμεσες επιπτώσεις της επιτυχίας ή αποτυχίας του λογισμικού περιλαμβάνουν ή αποκλείουν ατυχήματα, παρεμβάσεις και απώλειες της υπηρεσίας. Έμμεσες επιπτώσεις περιλαμβάνουν την επιτυχία ή αποτυχία του οργανισμού, που απέκτησε ή ανέπτυξε το λογισμικό, αυξημένη ή μειωμένη κοινωνική παραγωγικότητα, αρμονική ή αποδιοργανωμένη  κοινωνική οργάνωση, μέχρι και την ασφάλεια της περιουσίας και της ζωής.</p>
<ul>
 <ul>
  <li><em>Συμβάσεις εργασίας</em></li>
 </ul>
</ul>

<p>Οι υπηρεσίες την τεχνολογίας λογισμικού, μπορούν να παρέχονται μέσω μιας ποικιλίας σχέσεων μεταξύ πελάτη και μηχανικού. Το έργο της ανάπτυξης λογισμικού μπορεί να παραγγελθεί ως παροχή προϊόντος από την εταιρία προς πελάτη, συμβουλευτική υπηρεσία μηχανικού προς πελάτη, άμεση μίσθωση ή ακόμα και εθελοντισμός. Σε όλες τις παραπάνω περιπτώσεις, ο πελάτης και ο προμηθευτής συμφωνούνε ότι ένα προϊόν ή μια υπηρεσία θα παρέχεται έναντι μιας αμοιβής. Εδώ ασχολούμαστε κυρίως με τη συμφωνία μηχανικού και πελάτη μαζί με τις παρεπόμενες συμβάσεις ή συμβόλαια, είτε αυτά είναι φύσεως άμεσης μίσθωσης είτε συμβουλευτικά, και τα θέματα που συνήθως την αφορούν.</p>
<p>Μια συχνή ανησυχία στις συμβάσεις της τεχνολογίας λογισμικού είναι η εμπιστευτικότητα. Οι εργοδότες αποκτούν ανταγωνιστικό πλεονέκτημα από την πνευματική ιδιοκτησία, με αποτέλεσμα να αγωνίζονται για την προστασία της από την δημοσιοποίηση. Επομένως, οι μηχανικοί λογισμικού συχνά απαιτείται να υπογράφουν συμφωνίες μη δημοσιοποίησης (Non-Disclosure Agreement) (NDA) ή πνευματικής ιδιοκτησίας (Intellectual Property) (IP) σαν προϋπόθεση, ώστε να εργαστούνε. Αυτές οι συμφωνίες τυπικά ισχύουν μόνο για πληροφορίες, τις οποίες ο μηχανικός λογισμικού αποκτά μέσω της σχέσης του με τον πελάτη. Οι όροι της συμφωνίας μπορεί να επεκτείνονται και μετά την λήξη της σχέσης αυτής.</p>
<p>Μια άλλη ανησυχία είναι η πνευματική ιδιοκτησία. Τα δικαιώματα σε ενεργητικό της τεχνολογίας λογισμικού, όπως είναι τα προϊόντα, οι καινοτομίες, οι εφευρέσεις, οι ανακαλύψεις και οι ιδέες, μπορούν να διατεθούν στον εργοδότη ή στον πελάτη, είτε με σαφείς όρους της σύμβασης είτε με τους σχετικούς νόμους, εφόσον το ενεργητικό αυτό αποκτηθεί κατά την διάρκεια της σχέσης του μηχανικού λογισμικού με τον εν λόγω εργοδότη ή πελάτη. Οι συμβάσεις διαφέρουν ως προς την κυριότητα των παραπάνω στοιχείων, εφόσον αυτά έχουν δημιουργηθεί χρησιμοποιώντας εξοπλισμό ή πληροφορίες που δεν ανήκουν στον εργοδότη.</p>
<p>Τέλος, οι συμβάσεις μπορούν μεταξύ άλλων να ορίσουν την τοποθεσία στην οποία λαμβάνει χώρα το έργο, τα πρότυπα, τα οποία το έργο θα ακολουθεί, την διαμόρφωση του συστήματος, που θα χρησιμοποιηθεί για την ανάπτυξη, τους περιορισμούς της ευθύνης του μηχανικού και του εργοδότη, μια μήτρα επικοινωνίας και/ή ένα πλάνο κλιμάκωσης, και λεπτομέρειες διαχείρισης όπως είναι οι ρυθμοί, η συχνότητα της αποζημίωσης, οι ώρες εργασίας και οι συνθήκες εργασίας.</p>
<ul>
 <ul>
  <li><em>Νομικά θέματα</em></li>
 </ul>
</ul>

<p>Τα νομικά θέματα που αφορούν τις επαγγελματικές πρακτικές της τεχνολογίας λογισμικού περιλαμβάνουν κυρίως ζητήματα που αφορούν τα πρότυπα, τα εμπορικά σήματα, τις πατέντες, τα πνευματικά δικαιώματα, τα εμπορικά μυστικά, την επαγγελματική ευθύνη, τις νομικές απαιτήσεις, την εμπορική συμμόρφωση και το ηλεκτρονικό έγκλημα. Επομένως είναι χρήσιμο να γνωρίζει κάποιος αυτά τα θέματα και την εφαρμογή τους.</p>
<p>Τα νομικά ζητήματα λειτουργούν βάσει δικαιοδοσίας. Οι μηχανικοί λογισμικού πρέπει να συμβουλευτούν δικηγόρους ειδικούς στον τύπο και στην δικαιοδοσία του εκάστοτε αναγνωρισμένου νομικού ζητήματος.</p>

<ul>
 <ul>
  <ul>
   <li><em>Πρότυπα</em></li>
  </ul>
 </ul>
</ul>
<p>Τα πρότυπα της τεχνολογίας λογισμικού καθιερώνουν κατευθυντήριες γραμμές για γενικώς αποδεκτές πρακτικές και τις ελάχιστες προϋποθέσεις για προϊόντα και υπηρεσίες, που παρέχονται από έναν μηχανικό λογισμικού. </p>
<p>Τα πρότυπα είναι σημαντικές πηγές απαιτήσεων και υποστήριξης κατά την διάρκεια της καθημερινής εφαρμογής των δραστηριοτήτων την τεχνολογίας λογισμικού. Η τήρηση των προτύπων διευκολύνει την πειθαρχία με την ιεράρχηση των ελάχιστων χαρακτηριστικών των προϊόντων και της πρακτικής. Η πειθαρχία συμβάλει στην άμβλυνση των υποσυνείδητων παραδοχές ή της υπερβολικής αυτοπεποίθησης σε ένα σχέδιο. Για τους παραπάνω λόγους, οι οργανισμοί που πραγματοποιούν δραστηριότητες που αφορούν την τεχνολογία λογισμικού  συχνά περιλαμβάνουν συμμόρφωση στα πρότυπα σαν μέρος της οργανωτικής τους πολιτικής. Επιπλέον, η προσκόλληση στα πρότυπα είναι ένα κύριο συστατικό για την άμυνα από την νομική δράση η από ισχυρισμούς για αμέλεια.</p>


<ul>
 <ul>
  <ul>
   <li><em>Εμπορικά σήματα</em></li>
  </ul>
 </ul>
</ul>
<p>Ένα εμπορικό σήμα σχετίζεται με οποιαδήποτε λέξη, όνομα, σύμβολο ή συσκευή που χρησιμοποιείται για εμπορικές συναλλαγές. Χρησιμοποιείται για να &ldquo;υποδείξει την πηγή ή την προέλευση των προϊόντων &rdquo;.<br />
 Η προστασία του εμπορικού σήματος προστατεύει ονόματα, λογότυπα, σύμβολα, εικόνες και συσκευασία. Παρόλα αυτά, αν ένα όνομα, μια εικόνα ή κάποιο άλλο κατοχυρωμένο περιουσιακό στοιχείο γίνει γενικός όρος, τότε η προστασία καταργείται.</p>
<p>Ο Παγκόσμιος Οργανισμός Πνευματικής Ιδιοκτησίας (World Intellectual Property Organization) (WIPO) αποτελεί την εξουσία που πλαισιώνει τους κανονισμούς στα εμπορικά σήματα. Ο WIPO είναι η αντιπροσωπεία των Ηνωμένων Εθνών, που αφιερωμένη στην χρήση της πνευματικής ιδιοκτησίας ως μέσο παρότρυνσης για την καινοτομία και την δημιουργικότητα.</p>
<ul>
 <ul>
  <ul>
   <li><em>Πατέντες</em></li>
  </ul>
 </ul>
</ul>

<p>Οι πατέντες προστατεύουν το δικαίωμα ενός εφευρέτη να κατασκευάσει και να πουλήσει μια ιδέα. Μία πατέντα αποτελείται από ένα σύνολο αποκλειστικών δικαιωμάτων, που χορηγούνται από την κυρίαρχη κυβέρνηση σε ένα άτομο, ομάδα ατόμων ή οργανισμό για περιορισμένο χρονικό διάστημα. Η πατέντα είναι μια παλιά μορφή προστασίας της πνευματικής ιδιοκτησίας μιας ιδέας και χρονολογείται από τον δέκατο πέμπτο αιώνα.</p>
<p>Η αίτηση για ένα προνόμιο εφευρέσεως απαιτεί ακριβείς εγγραφές της διεργασίας που οδήγησε στην εφεύρεση. Οι δικηγόροι που ασχολούνται με πατέντες βοηθάνε στην εγγραφή της αξίωσης αποκαλύψεως ενός προνομίου εφευρέσεως με τέτοιο τρόπο, ώστε να προστατέψουν τα δικαιώματα του μηχανικού λογισμικού.</p>
<p>Σημειώστε ότι αν γίνουν εφευρέσεις κατά την διάρκεια μιας σύμβασης, που αφορά την τεχνολογία λογισμικού, η κυριότητα μπορεί να ανήκει είτε στον εργοδότη είτε στον πελάτη, είτε και στους δυο αντί για τον μηχανικό λογισμικού.</p>
<p>Υπάρχουν κανόνες που αφορούν το τι μπορεί να κατοχυρωθεί με πατέντα. Σε πολλές χώρες, ο κώδικας του λογισμικού δεν μπορεί να κατοχυρωθεί, παρότι οι αλγόριθμοι του λογισμικού μπορούν. Υπάρχουσες και κατατεθειμένες αιτήσεις διπλώματος ευρεσιτεχνίας μπορούν να αναζητηθούν στο WIPO.</p>
<ul>
 <ul>
  <ul>
   <li><em>Πνευματικά δικαιώματα</em></li>
  </ul>
 </ul>
</ul>

<p>Οι περισσότερες κυβερνήσεις στον κόσμο δίνουν αποκλειστικά δικαιώματα ενός πρωτότυπου έργου στον δημιουργό του, συχνά για περιορισμένο χρονικό διάστημα, θεσπισμένα ως πνευματικά δικαιώματα. Τα πνευματικά δικαιώματα προστατεύουν τον τρόπο με τον οποίο παρουσιάζεται μια ιδέα, όχι την ιδέα αυτή καθαυτή. Για παράδειγμα, μπορεί να προστατέψουν την ακριβή διατύπωση μιας έκθεσης για ένα ιστορικό συμβάν, παρότι το ίδιο το συμβάν δεν προστατεύεται. Τα πνευματικά δικαιώματα είναι μακροπρόθεσμα και ανανεώσιμα. Χρονολογούνται στον δέκατο έβδομο αιώνα. </p>
<ul>
 <ul>
  <ul>
   <li><em>Εμπορικά μυστικά</em></li>
  </ul>
 </ul>
</ul>

<p>Σε πολλές χώρες, ένα πνευματικό περιουσιακό στοιχείο όπως ένας τύπος, ένας αλγόριθμος, μια διεργασία, ένα σχέδιο, μια μέθοδος, ένα υπόδειγμα, ένα εργαλείο ή μια συλλογή πληροφοριών μπορεί να θεωρηθεί &ldquo;εμπορικό μυστικό&rdquo;, υπό την προϋπόθεση ότι αυτά τα στοιχεία δεν είναι γνωστά και μπορούν να προσφέρουν στην επιχείρηση κάποιο οικονομικό πλεονέκτημα. Ο όρος &ldquo;εμπορικό μυστικό&rdquo; προσφέρει νομική προστασία αν το στοιχείο κλαπεί. Αυτή η προστασία δεν υπόκειται σε χρονικό περιορισμό. Παρόλα αυτά, εάν μια άλλη ομάδα ανακαλύψει ή παραγάγει το ίδιο στοιχείο με νόμιμο τρόπο, τότε το εν λόγω πνευματικό περιουσιακό στοιχείο δεν παύει να προστατεύεται και η ομάδα θα κατέχει πλέον το πλήρες δικαίωμα χρήσης του.</p>
<ul>
 <ul>
  <ul>
   <li><em>Επαγγελματική ευθύνη</em></li>
  </ul>
 </ul>
</ul>

<p>Είναι σύνηθες για μηχανικούς λογισμικού να ανησυχούν για θέματα επαγγελματικής ευθύνης. Όταν ένα άτομο προσφέρει υπηρεσίες σε έναν πελάτη ή εργοδότη, είναι ζωτικής σημασίας να τηρούνται τα πρότυπα και οι ευρύτερα αποδεκτές πρακτικές, επιδιώκοντας με αυτόν τον τρόπο την προστασία ενάντια σε ισχυρισμούς ή διεργασίες που σχετίζονται με ανικανότητα.</p>
<p>Για τους μηχανικούς, συμπεριλαμβανομένων των μηχανικών λογισμικού, η επαγγελματική ευθύνη σχετίζεται με την ευθύνη για τα προϊόντα. Σύμφωνα με τους νόμους και τους κανόνες, που υπάρχουν στην δική τους δικαιοδοσία , οι μηχανικοί μπορεί να κατηγορηθούν ότι απέτυχαν, πλήρως και συνειδητά, να ακολουθήσουν τις προτεινόμενες πρακτικές. Αυτό είναι γνωστό ως αμέλεια. Μπορούν επίσης να υπόκεινται στους νόμους που αφορούν την «αυστηρή ευθύνη» και είτε ρητή ή σιωπηρή εγγύηση, όπου, πουλώντας το προϊόν ο μηχανικός οφείλει να εγγυηθεί ότι είναι ταυτόχρονα κατάλληλο και ασφαλές για χρήση. Σε κάποιες χώρες, για παράδειγμα στις Ηνωμένες Πολιτείες, «η μυστικότητα», δηλαδή η ιδέα ότι μπορεί κάποιος να κάνει μήνυση σε αυτός που πουλάει το προϊόν, δεν αποτελεί πλέον άμυνα σε δράσεις ευθύνης.</p>
<p>Αγωγές για την ευθύνη μπορούν να αναφερθούν στο δικαστήριο αδικοπραξιών στις Ηνωμένες Πολιτείες επιτρέποντας σε όποιον ζημιώθηκε να ανακτήσει την απώλειά του, ακόμα και αν δεν υπήρχαν εγγυήσεις. Επειδή είναι δύσκολο να μετρηθεί η καταλληλότητα ή η ασφάλεια του λογισμικού, η αποτυχία λήψης της δέουσας προσοχής μπορεί να χρησιμοποιηθεί για να αποδειχθεί η αμέλεια από την πλευρά των μηχανικών λογισμικού. Μια άμυνα έναντι ενός τέτοιου ισχυρισμού είναι το να δειχθεί η ανάπτυξη του προϊόντος ακολουθεί τα πρότυπα και τις κοινώς αποδεκτές πρακτικές.</p>



<ul>
 <ul>
  <ul>
   <li><em>Νομικές απαιτήσεις</em></li>
  </ul>
 </ul>
</ul>
<p>Οι μηχανικοί λογισμικού οφείλουν να λειτουργούν εντός των ορίων των τοπικών, εθνικών και διεθνών νομικών πλαισίων. Επομένως, οι μηχανικοί λογισμικού οφείλουν να γνωρίζουν τις νομικές απαιτήσεις για</p>
<ul>
 <li>Την εγγραφή και την χορήγηση αδειών, συμπεριλαμβανομένων των απαιτήσεων για εξετάσεις, παιδεία, εμπειρία και  εκπαίδευση.</li>
 <li>Συμβατικές συμφωνίες.</li>
 <li>Μη συμβατικά νομικά ζητήματα, όπως αυτά που αφορούν την ευθύνη.</li>
 <li>Βασικές πληροφορίες για το διεθνές νομικό πλαίσιο είναι προσβάσιμες μέσω του Παγκόσμιου Οργανισμού Εμπορίου (World Trade Organization) ( WTO)</li>
</ul>

<ul>
 <ul>
  <ul>
   <li><em>Εμπορική συμμόρφωση</em></li>
  </ul>
 </ul>
</ul>
<p>Όλοι οι επαγγελματίες στον τομέα του λογισμικού οφείλουν να είναι ενημερωμένοι για τους νομικούς περιορισμούς που αφορούν τις εισαγωγές, εξαγωγές ή τις επανεξαγωγές προϊόντων , υπηρεσιών και τεχνολογίας στις δικαιοδοσίες στις οποίες εργάζονται. Οι εκτιμήσεις περιλαμβάνουν τους ελέγχους εξαγωγών και την κατηγοριοποίηση, την μεταφορά προϊόντων, την απόκτηση απαραίτητων κυβερνητικών αδειών για ξένη χρήση του υλικού και του λογισμικού, τις υπηρεσίες και την τεχνολογία ανά εγκεκριμένο έθνος, τις επιχειρησιακές ή μεμονωμένες οντότητες, τους περιορισμούς εισαγωγών και τα καθήκοντα. Θα πρέπει να συμβουλεύονται εμπειρογνώμονες στο εμπόριο για λεπτομερείς οδηγίες συμμόρφωσης.</p>
<ul>
 <ul>
  <ul>
   <li><em>Ηλεκτρονικό έγκλημα</em></li>
  </ul>
 </ul>
</ul>

<p>Ο όρος «ηλεκτρονικό έγκλημα» αναφέρεται σε οποιοδήποτε έγκλημα περιλαμβάνει την χρήση υπολογιστών, λογισμικού, δικτύου υπολογιστών ή ενσωματωμένου λογισμικού, που ελέγχει ένα σύστημα. Ο υπολογιστής ή το λογισμικό μπορεί είτε να χρησιμοποιήθηκαν στην διάπραξη του εγκλήματος είτε να ήταν ο στόχος. Αυτή η κατηγορία εγκλήματος περιλαμβάνει απάτη, μη εξουσιοδοτημένη πρόσβαση, μαζική αποστολή ηλεκτρονικών μηνυμάτων, άσεμνο ή προσβλητικό περιεχόμενο, απειλές, παρενόχληση, κλοπή ευαίσθητων προσωπικών δεδομένων ή εμπορικών μυστικών και χρήση υπολογιστών για πρόκληση ζημιάς ή για διείσδυση ενός άλλου δικτύου υπολογιστών και συστημάτων αυτόματου ελέγχου.</p>
<p>Οι χρήστες υπολογιστών και λογισμικού διαπράττουν απάτη αλλοιώνοντας κάποια ηλεκτρονικά δεδομένα για να διευκολύνουν τις παράνομες δραστηριότητες. Μορφές μη εξουσιοδοτημένης πρόσβασης περιλαμβάνουν το &ldquo;hacking&rdquo;, υποκλοπές και την χρήση υπολογιστών εν άγνοια των ιδιοκτητών τους.</p>
<p>Πολλές χώρες έχουν ξεχωριστούς νόμους που καλύπτουν το ηλεκτρονικό έγκλημα, παρόλα αυτά είναι συχνά δύσκολο να γίνει δίωξη ηλεκτρονικών εγκλημάτων, καθώς δεν υπάρχει ακριβές πλαισιωμένο καταστατικό. Ο μηχανικός λογισμικού έχει επαγγελματική υποχρέωση να λάβει υπόψη του την απειλή του ηλεκτρονικού εγκλήματος και να κατανοήσει τον τρόπο με τον οποίο το σύστημα του λογισμικού θα προστατεύσει ή θα θέσει σε κίνδυνο πληροφορίες του λογισμικού ή του χρήστη από τυχαία ή κακόβουλη πρόσβαση, χρήση, τροποποίηση, καταστροφή ή αποκάλυψη.</p>
<ul>
 <ul>
  <li><em>Τεκμηρίωση</em></li>
 </ul>
</ul>

<p>Η παροχή ξεκάθαρης , πλήρους και ακριβούς τεκμηρίωσης αποτελεί ευθύνη των μηχανικών λογισμικού. Η επάρκεια της τεκμηρίωσης κρίνεται με βάση διάφορα κριτήρια που σχετίζονται με τις ανάγκες των διαφόρων ενδιαφερόμενων μερών.</p>
<p>Η καλή τεκμηρίωση συμμορφώνεται με τα αποδεκτά πρότυπα και τις κατευθυντήριες γραμμές. Πιο συγκεκριμένα οι μηχανικοί λογισμικού οφείλουν να καταγράφουν</p>
<ul>
 <li>Σχετικά γεγονότα.</li>
</ul>
<ul type="disc">
 <li>Σημαντικούς κινδύνους και εξισορροπήσεις.</li>
 <li>Προειδοποιήσεις από ανεπιθύμητες ή    επικίνδυνες συνέπειες από την χρήση ή την λανθασμένη χρήση του λογισμικού.</li>
</ul>

<p>Οι μηχανικοί λογισμικού θα πρέπει να αποφύγουν</p>
<ul type="disc">
 <li>Την πιστοποίηση ή την έγκριση απαράδεκτων    προϊόντων</li>
 <li>Την αποκάλυψη εμπιστευτικών πληροφοριών</li>
 <li>Την παραποίηση γεγονότων ή δεδομένων</li>
</ul>

<p>Επιπλέον, οι μηχανικοί λογισμικού και οι υπεύθυνοι για αυτούς οφείλουν να παρέχουν την ακόλουθη τεκμηρίωση για χρήση από άλλα στοιχεία του οργανισμού ανάπτυξης λογισμικού:</p>
<ul type="disc">
 <li>Απαιτήσεις λογισμικού, προδιαγραφές, αρχεία    σχεδιασμού λογισμικού, λεπτομέρειες των εργαλείων λογισμικού, που    χρησιμοποιήθηκαν, προδιαγραφές και αποτελέσματα δοκιμών και λεπτομέρειες    των μεθόδων ανάπτυξης, που υιοθετήθηκαν.</li>
 <li>Προβλήματα, που παρουσιάστηκαν κατά την    διάρκεια την διεργασίας ανάπτυξης.</li>
</ul>

<p>Για εξωτερικά ενδιαφερόμενα μέρη, όπως είναι οι πελάτες, οι χρήστες και άλλοι, η τεκμηρίωση λογισμικού είναι σημαντικό να παρέχει:</p>
<ul type="disc">
 <li>Πληροφορίες που χρειάζονται για να    προσδιοριστεί, αν το λογισμικό θα καλύψει τις ανάγκες των χρηστών και των    πελατών.</li>
 <li>Περιγραφή της ασφαλούς και μη ασφαλούς χρήσης    του λογισμικού.</li>
 <li>Περιγραφή της προστασίας ευαίσθητων δεδομένων,    που δημιουργούνται ή αποθηκεύονται με την χρήση του λογισμικού.</li>
 <li>Σαφή προσδιορισμό των προειδοποιήσεων και των    κρίσιμων διαδικασιών.</li>
</ul>

<p>Η χρήση του λογισμικού μπορεί να περιλαμβάνει την εγκατάσταση, την χρήση, την διαχείριση και την εκτέλεση άλλων λειτουργιών από διάφορες ομάδες χρηστών και υποστηρικτικού προσωπικού. Αν ο πελάτης αποκτήσει την κυριότητα του πηγαίου κώδικα του λογισμικού ή το δικαίωμα τροποποίησης του, ο μηχανικός λογισμικού θα πρέπει να παράσχει την τεκμηρίωση των λειτουργικών προδιαγραφών , τον σχεδιασμό του λογισμικού, την ακολουθία δοκιμών και το απαραίτητο λειτουργικό περιβάλλον του λογισμικού.</p>
<p>Η ελάχιστη έκταση των χρονικών εγγράφων θα πρέπει να είναι στα πλαίσια της διάρκειας χρόνου ζωής του προϊόντος ή του χρόνου που απαιτείται από τις σχετικές οργανωτικές ή κανονιστικές απαιτήσεις.</p>
<ul>
 <ul>
  <li><em>Ανάλυση αντιστάθμισης</em></li>
 </ul>
</ul>

<p>Στα πλαίσια της τεχνολογίας λογισμικού, ένας μηχανικός λογισμικού συχνά χρειάζεται να επιλέξει μεταξύ εναλλακτικών λύσεων σε προβλήματα. Το αποτέλεσμα αυτών των αποφάσεων καθορίζεται από την επαγγελματική εκτίμηση του μηχανικού, όσον αφορά το ρίσκο, τα κόστη και τα οφέλη των εναλλακτικών σε συνεργασία με τα ενδιαφερόμενα μέρη. Η εκτίμηση του μηχανικού λογισμικού ονομάζεται &ldquo;Ανάλυση αντιστάθμισης&rdquo; (tradeoff analysis). Η ανάλυση αντιστάθμισης επιτρέπει τον προσδιορισμό των ανταγωνιστικών και συμπληρωτικών απαιτήσεων λογισμικού προκειμένου να δοθεί προτεραιότητα στο τελικό σύνολο απαιτήσεων, που προσδιορίζουν το λογισμικό που πρόκειται να κατασκευαστεί (βλ. παράγραφο 4.4, Διαπραγμάτευση απαιτήσεων, στο γνωστικό πεδίο Απαιτήσεις λογισμικού και παράγραφο 1.1, Προσδιορισμός και διαπραγμάτευση των απαιτήσεων, στο γνωστικό πεδίο Διοίκηση τεχνολογίας λογισμικού).</p>
<p>Στην περίπτωση μιας συνεχούς ανάπτυξης ενός έργου λογισμικού που έχει καθυστερήσει ή είναι εκτός προϋπολογισμού, γίνεται ανάλυση αντιστάθμισης για να αποφασιστεί ποιες απαιτήσεις λογισμικού μπορούν να μειωθούν ή να αγνοηθούν δεδομένων των επιπτώσεων τους.</p>
<p>Το πρώτο βήμα μιας ανάλυσης αντιστάθμισης είναι η καθιέρωση στόχων σχεδιασμού και ο καθορισμός της σχετικής σημαντικότητας των στόχων αυτών. Αυτό επιτρέπει τον προσδιορισμό της λύσης, που ικανοποιεί όσο το δυνατόν περισσότερο αυτούς τους στόχους, το οποίο σημαίνει ότι είναι ιδιαίτερα σημαντικός ο τρόπος, με τον οποίο ορίζονται οι παραπάνω στόχοι.</p>
<p>Οι στόχοι σχεδιασμού μπορεί να περιλαμβάνουν την ελαχιστοποίηση του χρηματικού κόστους και την μεγιστοποίηση της αξιοπιστίας, της απόδοσης η άλλων κριτηρίων για ένα μεγάλο εύρος διαστάσεων. Παρόλα αυτά, είναι δύσκολο να διατυπωθεί μια ανάλυση αντιστάθμισης κόστους έναντι ρίσκου, ειδικά όταν η πρωταρχική παραγωγή και τα δευτερεύοντα κόστη με βάση το ρίσκο πρέπει να αντισταθμιστούν μεταξύ τους.</p>
<p>Ένας μηχανικός λογισμικού πρέπει να πραγματοποιήσει μια ανάλυση αντιστάθμισης με ηθικό τρόπο, κυρίως με το να είναι αντικειμενικός και αμερόληπτος, όταν επιλέγει τα κριτήρια σύγκρισης για εναλλακτικές λύσεις προβλημάτων και όταν εναποθέτει βαρύτητα η σημαντικότητα σε αυτά. Τυχόν σύγκρουση συμφερόντων θα πρέπει να γνωστοποιείται ευθέως.</p>
<ul>
 <li><strong>Ψυχολογία και δυναμική ομάδων </strong></li>
</ul>
<p><strong>&nbsp;</strong></p>
<p>Το έργο της τεχνολογίας λογισμικού πραγματοποιείται συχνά στα πλαίσια μιας ομαδικής εργασίας. Ένας μηχανικός λογισμικού οφείλει να είναι σε θέση να είναι αλληλεπιδρά συνεργατικά και δημιουργικά με τους άλλους αφενός για να καθοριστούν και αφετέρου για να ικανοποιηθούν οι ανάγκες και οι προσδοκίες και των δύο. Η γνώση της δυναμικής ομάδων και της ψυχολογίας είναι ένα πλεονέκτημα στην αλληλεπίδραση με πελάτες, συναδέλφους, προμηθευτές και υφισταμένους για την επίλυση προβλημάτων της τεχνολογίας λογισμικού.</p>
<ul>
 <ul>
  <li><em>Δυναμική της εργασίας σε ομάδες</em></li>
 </ul>
</ul>

<p>Οι μηχανικοί λογισμικού αναγκαστικά δουλεύουν με άλλους. Από την μια, εργάζονται εσωτερικά σε ομάδες, από την άλλη εργάζονται με πελάτες, μέλη του κοινού, ρυθμιστές και λοιπούς ενδιαφερόμενους. Οι αποδοτικές ομάδες, δηλαδή αυτές που επιδεικνύουν σταθερή ποιότητα εργασίας και προοδεύουν προς τους στόχους, είναι συνεκτικές και διαθέτουν μια συνεργατική, ειλικρινή και εστιασμένη ατμόσφαιρα. Οι ατομικοί και οι ομαδικοί στόχοι είναι ευθυγραμμισμένοι, έτσι ώστε τα μέλη να δεσμεύονται με φυσικό τρόπο και να νιώθουν ότι συμμετέχουν στα αποτελέσματα.</p>
<p>Τα μέλη της ομάδας διευκολύνουν την ατμόσφαιρα αυτή με το να είναι ειλικρινείς, να χρησιμοποιούν την ομαδική σκέψη, να παραδέχονται την άγνοια και να αναγνωρίζουν τα λάθη τους. Μοιράζονται την ευθύνη, τις ανταμοιβές και τον φόρτο εργασίας με δίκαιο τρόπο. Φροντίζουν να επικοινωνούν με σαφήνεια, με ευθύτητα και με την χρήση αρχείων, καθώς και μέσω του πηγαίου κώδικα, έτσι ώστε οι πληροφορίες να είναι προσβάσιμες από όλους. Οι επιθεωρήσεις από ομότιμους για προϊόντα  εργασίας πλαισιώνονται με δημιουργικό και μη υποκειμενικό τρόπο (βλ. παράγραφο 2.3, Επιθεωρήσεις και έλεγχοι, στο γνωστικό πεδίο Ποιότητα λογισμικού). Αυτό επιτρέπει σε όλα τα μέλη να επιδιώξουν έναν κύκλο συνεχούς βελτίωσης και ανάπτυξης χωρίς προσωπικό ρίσκο. Γενικότερα, μέλη συνεκτικών ομάδων επιδεικνύουν σεβασμό ο ένας για τον άλλο και για τον ηγέτη τους.</p>
<p>Ένα σημείο που πρέπει να τονιστεί είναι ότι οι μηχανικοί οφείλουν να μπορούν να εργαστούν σε διεπιστημονικά περιβάλλοντα και σε ποίκιλα πεδία εφαρμογών. Δεδομένου ότι σήμερα το λογισμικό είναι παντού, από τα τηλέφωνα μέχρι και τα αυτοκίνητα, επιδρά στις ζωές των ανθρώπων πολύ περισσότερο από την παραδοσιακή έννοια του λογισμικού που χρησιμοποιείται για την διαχείριση πληροφοριών σε επιχειρησιακό περιβάλλον.</p>

<ul>
 <ul>
  <li><em>Ατομική αντίληψη</em></li>
 </ul>
</ul>
<p>Οι μηχανικοί επιθυμούν να επιλύουν προβλήματα. Η ικανότητα επίλυσης προβλημάτων αποδοτικά και αποτελεσματικά είναι αυτό που επιδιώκει κάθε μηχανικός. Παρόλα αυτά, τα όρια και οι διεργασίες της ατομικής αντίληψης επηρεάζουν την επίλυση προβλημάτων. Στην τεχνολογία λογισμικού, κυρίως λόγω της πολύ αφηρημένης φύσης του λογισμικού, η ατομική νόηση παίζει πολύ σημαντικό ρόλο στην επίλυση προβλημάτων.<br />
 <br />
 Γενικότερα, η ικανότητα ενός ατόμου και συγκεκριμένα ενός μηχανικού να αναλύει ένα πρόβλημα και να αναπτύσσει δημιουργικά μια λύση μπορεί να ανασταλεί από:</p>
<ul>
 <li>Την ανάγκη για περισσότερη γνώση.</li>
</ul>
<ul type="disc">
 <li>Υποσυνείδητες παραδοχές. </li>
 <li>Τον όγκο των δεδομένων. </li>
 <li>Τον φόβο της αποτυχίας ή τις συνέπειες της    αποτυχίας.</li>
 <li>Την κουλτούρα, είτε την οργανωσιακή είτε του    τομέα εφαρμογών.</li>
 <li>Την έλλειψη της ικανότητας να εκφράσει το    πρόβλημα.</li>
 <li>Την αντιληπτή ατμόσφαιρα εργασίας.</li>
 <li>Την συναισθηματική κατάσταση του ατόμου.</li>
</ul>

<p>Οι επιπτώσεις των παραπάνω ανασταλτικών παραγόντων μπορούν να μειωθούν μέσω τις καλλιέργειας σωστών συνηθειών στην επίλυση προβλημάτων που ελαχιστοποιούν τις επιπτώσεις των παραπλανητικών παραδοχών. Η ικανότητα συγκέντρωσης είναι ζωτική, όσο και η πνευματική ταπεινοφροσύνη και οι δυο επιτρέπουν σε έναν μηχανικό λογισμικού να αναστέλλει τις προσωπικές εκτιμήσεις και να διαβουλεύεται με τους άλλους ελεύθερα, κάτι ιδιαίτερα σημαντικό στην ομαδική εργασία.</p>
<p>Υπάρχει ένα σύνολο βασικών μεθόδων που χρησιμοποιούν οι μηχανικοί για να διευκολύνουν την επίλυση προβλημάτων. Ο διαμερισμός των προβλημάτων σε επιμέρους τμήματα και η επίλυση τους κομμάτι-κομμάτι μειώνει την νοητική υπερφόρτωση. Η εκμετάλλευση της επαγγελματικής περιέργειας και η επιδίωξη συνεχούς επαγγελματικής ανάπτυξης μέσω της εκπαίδευσης και της μελέτης προσθέτει επιδεξιότητες και γνώση στο &ldquo;χαρτοφυλάκιο&rdquo; του μηχανικού λογισμικού. Το διάβασμα, η δικτύωση, ο πειραματισμός με νέα εργαλεία, οι τεχνικές και οι μέθοδοι είναι όλα έγκυρα μέσα επαγγελματικής ανάπτυξης.</p>
<ul>
 <ul>
  <li><em>Αντιμετωπίζοντας την περιπλοκότητα των προβλημάτων</em></li>
 </ul>
</ul>

<p>Πολλά προβλήματα τεχνολογίας λογισμικού, αν όχι όλα, είναι πολύ περίπλοκα και δύσκολα για να αντιμετωπιστούν σαν ολότητα ή μόνο από έναν μηχανικό λογισμικού. Όταν το απαιτούν οι συνθήκες, τα συνηθέστερα μέσα είναι η ομαδική εργασία και ο διαμερισμός του προβλήματος σε κομμάτια.</p>
<p>Οι ομάδες εργάζονται μαζί για να αντιμετωπίσουν πολύπλοκα και μεγάλα προβλήματα με το να μοιράζονται το βάρος και το να αντλούν γνώση και δημιουργικότητα ο ένας από τον άλλο. Όταν οι μηχανικοί λογισμικού εργάζονται σε ομάδες, οι ατομικές οπτικές και ικανότητες του καθενός αλληλοσυμπληρώνονται και αλληλοβοηθιούνται έτσι ώστε να δομηθεί μια λύση, που υπό διαφορετικές συνθήκες είναι δύσκολο να βρεθεί. Μερικά συγκεκριμένα παραδείγματα ομαδικής δουλειάς στην τεχνολογία λογισμικού είναι ο προγραμματισμός σε ζευγάρια (βλ. παράγραφο 4.4, Ευέλικτες Μέθοδοι στο γνωστικό πεδίο Μοντέλα και μέθοδοι στην τεχνολογία λογισμικού) και επιθεώρηση του κώδικα (βλ. παράγραφο 2.3, Επιθεωρήσεις και έλεγχοι, στο γνωστικό πεδίο Ποιότητα λογισμικού).</p>
<ul>
 <ul>
  <li><em>Αλληλεπιδρώντας με τα ενδιαφερόμενα μέλη</em></li>
 </ul>
</ul>

<p>Η επιτυχία μιας προσπάθειας στον  τομέα της τεχνολογίας λογισμικού εξαρτάται από τις θετικές αλληλεπιδράσεις με τα ενδιαφερόμενα μέλη. Τα άτομα αυτά οφείλουν να παρέχουν υποστήριξη, πληροφορίες και ανάδραση σε όλες τις φάσεις του κύκλου ζωής του έργου. Για παράδειγμα, στα πρώτα στάδια είναι σημαντικό να προσδιοριστούν όλα τα ενδιαφερόμενα μέλη και να ανακαλύψουν πως θα τους επηρεάσει το τελικό προϊόν, έτσι ώστε να γίνει πλήρης και σαφής ορισμός των απαιτήσεων των ενδιαφερομένων μελών.</p>
<p>Κατά την διάρκεια της ανάπτυξης, τα ενδιαφερόμενα μέλη μπορούν να προσφέρουν ανατροφοδότηση για τις προδιαγραφές και/ή για τις πρώτες εκδόσεις του λογισμικού, για αλλαγή προτεραιότητας, καθώς και διευκρινήσεις λεπτομερών ή νέων απαιτήσεων λογισμικού. Τέλος, κατά την διάρκεια της συντήρησης λογισμικού και μέχρι το τέλος της ζωής του προϊόντος, τα ενδιαφερόμενα μέλη παρέχουν ανατροφοδότηση για την εξέλιξη ή για νέες απαιτήσεις, καθώς και αναφορές προβλημάτων, έτσι ώστε το λογισμικό να επεκταθεί και να βελτιωθεί.</p>
<p>Επομένως, είναι σημαντικό να διατηρείται ανοιχτή και παραγωγική επικοινωνία με τα ενδιαφερόμενα μέλη για όλη την διάρκεια του κύκλου ζωής του προϊόντος.</p>
<ul>
 <ul>
  <li><em>Αντιμετωπίζοντας την αβεβαιότητα και την ασάφεια</em></li>
 </ul>
</ul>

<p>Όπως και με τους μηχανικούς από άλλα πεδία, οι μηχανικοί λογισμικού συχνά έρχονται αντιμέτωποι με την αβεβαιότητα και την ασάφεια καθώς προσφέρουν υπηρεσίες και αναπτύσσουν προϊόντα. Ο μηχανικός λογισμικού πρέπει να μειώσει και να εξαφανίσει κάθε έλλειψη σαφήνειας που αποτελεί εμπόδιο στην πραγματοποίηση του έργου.</p>
<p>Συχνά, η αβεβαιότητα είναι συνέπεια της έλλειψης γνώσης. Σε αυτή την περίπτωση, η έρευνα με προσφυγή σε επίσημες πηγές, όπως βιβλία και επαγγελματικά περιοδικά, συνεντεύξεις με τα ενδιαφερόμενα μέλη ή διαβούλευση με συναδέλφους και συνεργάτες μπορεί να την ξεπεράσει.</p>
<p>Όταν η αβεβαιότητα και η ασάφεια δεν μπορούν να ξεπεραστούν εύκολα, οι μηχανικοί λογισμικού ή οι οργανισμοί μπορεί να επιλέξουν να το θεωρήσουν ρίσκο του έργου. Σε αυτή την περίπτωση, οι εκτιμήσεις εργασίας ή η τιμολόγηση προσαρμόζονται έτσι ώστε να μετριάσουν τα αναμενόμενα κόστη για την αντιμετώπιση του (βλ. παράγραφο 2.5, Διαχείριση κινδύνου στο γνωστικό πεδίο Διοίκηση τεχνολογίας λογισμικού).</p>
<ul>
 <ul>
  <li><em>Αντιμετωπίζοντας πολυπολιτισμικά περιβάλλοντα</em></li>
 </ul>
</ul>

<p>Τα πολυπολιτισμικά περιβάλλοντα μπορεί να έχουν επιπτώσεις στην δυναμική μιας ομάδας. Αυτό συμβαίνει ιδιαίτερα, όταν η ομάδα είναι γεωγραφικά διαχωρισμένη ή όταν η επικοινωνία δεν είναι συχνή, μιας και ένας τέτοιος διαχωρισμός αυξάνει την σημαντικότητα της κάθε επικοινωνίας. Η διαπολιτισμική επικοινωνία είναι ακόμα πιο δύσκολη όταν η διαφορά στις ζώνες ώρας κάνει την προφορική επικοινωνία ακόμα πιο δύσκολη.</p>
<p>Τα πολυπολιτισμικά περιβάλλοντα είναι αρκετά διαδεδομένα στην τεχνολογία λογισμικού, ίσως περισσότερο από άλλα πεδία της μηχανικής, λόγω της έντονης τάσης της εξωτερικής ανάθεσης σε διεθνές επίπεδο και της εύκολης αποστολής των συστατικών λογισμικού άμεσα σε παγκόσμιο επίπεδο. Για παράδειγμα, είναι σχετικά κοινό για ένα έργο λογισμικού να διαιρεθεί σε κομμάτια κατά μήκος εθνικών και πολιτιστικών συνόρων, και είναι επίσης ιδιαιτέρως κοινό για μία ομάδα εργασίας λογισμικού να αποτελείται από ποίκιλα πολιτιστικά υπόβαθρα.</p>
<p>Για να στεφθεί με επιτυχία ένα έργο λογισμικού, τα μέλη της ομάδας πρέπει να επιτύχουν ένα επίπεδο ανοχής, έχοντας αποδεχτεί ότι κάποιοι κανόνες εξαρτώνται από κοινωνικές νόρμες και ότι δεν αντλούν όλες οι κοινωνίες τις ίδιες λύσεις και προσδοκίες.</p>
<p>Η ανοχή αυτή και η επακόλουθη κατανόηση μπορούν να διευκολυνθούν με την υποστήριξη της ηγεσίας και διοίκησης. Πιο συχνή επικοινωνία, συμπεριλαμβανομένων και των συναντήσεων πρόσωπο με πρόσωπο, μπορεί να βοηθήσει στον περιορισμό των γεωγραφικών και πολιτιστικών διαφορών, να προάγει την συνεκτικότητα και να αυξήσει την παραγωγικότητα. Επιπλέον, η ικανότητα της επικοινωνίας κάποιου με συνεργάτες στην μητρική του γλώσσα μπορεί να είναι ιδιαιτέρως ευεργετική.</p>
<ul>
 <li><strong>Επικοινωνιακές δεξιότητες</strong></li>
</ul>
<p><strong>&nbsp;</strong></p>
<p>Είναι ζωτικής σημασίας ο μηχανικός λογισμικού να είναι σε θέση να επικοινωνήσει καλά, ναι μεν προφορικά αλλά και στο να διαβάζει και να γράφει. Η επιτυχής υλοποίηση των απαιτήσεων του λογισμικού και των διοριών εξαρτάται από την ανάπτυξη πλήρους κατανόησης ανάμεσα στον μηχανικό λογισμικού και στους πελάτες, στους επιβλέποντες, στους συναδέλφους και στους προμηθευτές. Η βέλτιστη επίλυση προβλημάτων γίνεται εφικτή μέσω της ικανότητας διερεύνησης, κατανόησης και συνόψισης πληροφοριών. Η αποδοχή του προϊόντος από τον πελάτη και η ασφαλής χρήση του προϊόντος εξαρτώνται από την παροχή της σχετικής εκπαίδευσης και τεκμηρίωσης. Είναι επακόλουθο το ότι η ίδια η επιτυχία της καριέρας του μηχανικού λογισμικού επηρεάζεται από την ικανότητα του να παρέχει συνεχώς προφορική και γραπτή επικοινωνία αποτελεσματικά και όταν απαιτείται.</p>
<ul>
 <ul>
  <li><em>Διαβάζοντας, κατανοώντας και συνοψίζοντας</em></li>
 </ul>
</ul>

<p>Οι μηχανικοί λογισμικού είναι ικανοί να διαβάσουν και να κατανοήσουν τεχνικό υλικό. Το τεχνικό υλικό περιλαμβάνει βιβλία αναφορών, εγχειρίδια, ερευνητικές εργασίες και τον πηγαίο κώδικα προγραμμάτων.</p>
<p>Το διάβασμα δεν είναι μόνο ο κύριος τρόπος βελτίωσης των δεξιοτήτων, αλλά επιπλέον ένας τρόπος να συγκεντρωθούν πληροφορίες απαραίτητες για την ολοκλήρωση των στόχων στην τεχνολογία λογισμικού. Ο μηχανικός λογισμικού ψάχνει μέσα σε συσσωρευμένες πληροφορίες, φιλτράροντας τα κομμάτια που θα τον βοηθήσουν περισσότερο. Οι πελάτες μπορεί να ζητήσουν από τον μηχανικό λογισμικού να τους συνοψίσει τα αποτελέσματα της συλλογής πληροφοριών, απλοποιώντας ή εξηγώντας τα έτσι, ώστε να παρθεί η τελική απόφαση ανάμεσα σε ανταγωνιστικές λύσεις.</p>
<p>Το διάβασμα και η κατανόηση του πηγαίου κώδικα είναι επίσης ένα συστατικό συλλογής πληροφοριών και επίλυσης προβλημάτων. Όταν τροποποιείται, επεκτείνεται ή ξαναγράφεται το λογισμικό, είναι ιδιαίτερα σημαντικό να γίνει κατανοητή και η εφαρμογή του κατευθείαν από τον κώδικα, που παρουσιάζεται αλλά και η σχεδίαση του, η οποία πρέπει συχνά να συναχθεί.</p>
<ul>
 <ul>
  <li><em>Γράψιμο</em></li>
 </ul>
</ul>

<p>Οι μηχανικοί λογισμικού μπορούν να παράξουν γραπτά προϊόντα, όπως απαιτούνται από τα αιτήματα των πελατών ή από τις γενικά αποδεχτές πρακτικές.. Αυτά τα γραπτά προϊόντα μπορεί να συμπεριλαμβάνουν πηγαίο κώδικα, σχέδια του έργου λογισμικού, αρχεία απαιτήσεων λογισμικού, ανάλυση ρίσκου, έγγραφα σχεδιασμού λογισμικού, σχέδια ελέγχου λογισμικού, εγχειρίδια χρήστη, τεχνικές αναφορές και επιθεωρήσεις, αιτιολογήσεις, διαγράμματα και σχηματικές παραστάσεις, και πολλά άλλα.</p>
<p>Το να γράφει κάποιος συνοπτικά και με σαφήνεια είναι ιδιαίτερα σημαντικό καθώς συχνά είναι η κύρια μέθοδος επικοινωνίας ανάμεσα σε σχετικές ομάδες. Σε κάθε περίπτωση τα γραπτά προϊόντα τεχνολογίας λογισμικού πρέπει να γράφονται έτσι, ώστε να είναι προσβάσιμα, κατανοητά και σχετικά με το κοινό στο οποίο απευθύνονται.</p>
<ul>
 <ul>
  <li><em>Επικοινωνία στα πλαίσια της ομάδας</em></li>
 </ul>
</ul>

<p>Η αποτελεσματική επικοινωνία ανάμεσα στα μέλη της ομάδας είναι σημαντική στο να γίνει μια συνεργατική προσπάθεια στον τομέα της τεχνολογίας λογισμικού. Πρέπει να ζητείται η γνώμη των ενδιαφερόμενων μελών, πρέπει να λαμβάνονται αποφάσεις και να παράγονται πλάνα. Όσο μεγαλύτερος ο αριθμός των μελών της ομάδας, τόσο μεγαλύτερη και η ανάγκη για επικοινωνία.</p>
<p>Ο αριθμός των διαδρομών επικοινωνίας παρόλα αυτά, αυξάνεται γεωμετρικά με την προσθήκη καινούριου μέλους στην ομάδα. Επιπλέον, τα μέλη την ομάδας είναι δύσκολο να επικοινωνήσουν με κάποιον για τον οποίο θα αντιληφθούν ότι απέχει από αυτούς παρά πάνω από δυο επίπεδα. Αυτό το πρόβλημα μπορεί να γίνει πιο σοβαρό, όταν οι προσπάθειες και τα έργα τεχνολογίας λογισμικού ή οι οργανισμοί κατανέμονται και πέρα από εθνικά και ηπειρωτικά σύνορα.</p>
<p>Κάποια επικοινωνία μπορεί να επιτευχθεί και  γραπτά. Η τεκμηρίωση λογισμικού είναι ένα κοινό υποκατάστατο της άμεσης αλληλεπίδρασης. Το ηλεκτρονικό μήνυμα (e-mail) είναι ένας δεύτερος τρόπος ο οποίος, παρότι είναι χρήσιμος, δεν είναι πάντα αρκετός. Επιπλέον αν κάποιος στέλνει πολλά μηνύματα είναι δύσκολο να διαχωρίσει κανείς τις σημαντικές πληροφορίες. Όλο και περισσότερο οι οργανισμοί χρησιμοποιούν εταιρικά εργαλεία για να μοιράζονται πληροφορίες. Επιπλέον, η χρήση ηλεκτρονικών μέσων αποθήκευσης πληροφοριών, προσβάσιμων σε όλα τα μέλη της ομάδας, για οργανωσιακές πολιτικές , πρότυπα, κοινές διεργασίες της τεχνολογίας λογισμικού και πληροφοριών σχετικά με το έργο μπορεί να είναι ευεργετική.</p>
<p>Κάποιες ομάδες τεχνολογίας λογισμικού επικεντρώνονται στην αλληλεπίδραση πρόσωπο με πρόσωπο και προωθούν αυτήν την αλληλεπίδραση με την διαρρύθμιση του χώρου του γραφείου. Παρότι τα ιδιωτικά γραφεία βελτιώνουν την ατομική παραγωγικότητα, η τοποθέτηση μελών της ομάδας στον ίδιο χώρο, είτε εικονικά είτε φυσικά, και η παροχή κοινόχρηστων χώρων εργασίας είναι σημαντική για τις συνεργατικές προσπάθειες.</p>
<ul>
 <ul>
  <li><em>Δεξιότητες παρουσίασης</em></li>
 </ul>
</ul>

<p>Οι μηχανικοί λογισμικού βασίζονται στις δεξιότητες τους στην παρουσίαση κατά την διάρκεια διαδικασιών του κύκλου ζωής του λογισμικού. Για παράδειγμα, κατά την διάρκεια της φάσης των απαιτήσεων λογισμικού, οι μηχανικοί λογισμικού μπορεί να εξηγήσουν στους πελάτες και συνεργάτες τις απαιτήσεις λογισμικού και να πραγματοποιήσουν επίσημες επιθεωρήσεις απαιτήσεων (βλ. παράγραφο 6.1, Επιθεώρηση απαιτήσεων, στο γνωστικό πεδίο Απαιτήσεις λογισμικού). Κατά την διάρκεια και μετά την σχεδίαση, την κατασκευή και την συντήρηση λογισμικού οι μηχανικοί λογισμικού ηγούνται επιθεωρήσεων, προϊόντων περιήγησης (βλ. παράγραφο 2.3, Επιθεωρήσεις και έλεγχοι, στο γνωστικό πεδίο Ποιότητα λογισμικού) και κατάρτισης. Όλα τα παραπάνω απαιτούν την ικανότητα παρουσίασης τεχνικών πληροφοριών σε ομάδες και την ζήτηση ιδεών ή ανατροφοδότηση από αυτές.</p>
<p>Η ικανότητα του μηχανικού λογισμικού να μεταφέρει έννοιες αποτελεσματικά μέσω μιας παρουσίασης επηρεάζει την αποδοχή του προϊόντος , την διαχείριση, και την υποστήριξη πελατών. Επιπλέον επηρεάζει την ικανότητα των ενδιαφερόμενων μελών να κατανοήσουν και να βοηθήσουν στην προσπάθεια. Η γνώση αυτή πρέπει να οργανωθεί στην μορφή διαφανειών, τεχνικών βιβλίων και οποιουδήποτε άλλου υλικού χρησιμοποιείται για την δημιουργία γνώσης. </p>
</body>
</html>
