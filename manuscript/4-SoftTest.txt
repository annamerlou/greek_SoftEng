## ΚΕΦΑΛΑΙΟ 4

  
**ΕΛΕΓΧΟΣ ΛΟΓΙΣΜΙΚΟΥ**

**ΑΚΡΩΝΥΜΙΑ******

**ΕΙΣΑΓΩΓΗ**

Οι έλεγχοι λογισμικού αποτελούνται από τη _δυναμική_ επαλήθευση, όπου το πρόγραμμα παρέχει _αναμενόμενες_ συμπεριφορές σε ένα _πεπερασμένο_ σύνολο από περιπτώσεις δοκιμής, κατάλληλα _επιλεγμένες_ από τον ως συνήθως άπειρο τομέα εκτέλεσης.  
Στον παραπάνω ορισμό, οι λέξεις σε πάγια γραφή αντιστοιχούν σε βασικά ζητήματα στην περιγραφή του γνωστικού πεδίου Έλεγχος Λογισμικού.

  * _Δυναμικές_: Αυτός ο όρος σημαίνει ότι πάντα οι δοκιμές υπονοούν την εκτέλεση του προγράμματος με επιλεγμένες εισόδους. Για να είμαστε ακριβείς, η τιμή εισόδου μόνη της δεν είναι πάντα επαρκής για να καθορίσει μία δοκιμή, αφού ένα περίπλοκο, μη ντετερμινιστικό σύστημα, θα μπορούσε να αντιδράσει με διαφορετικές συμπεριφορές στην ίδια τιμή εισόδου, ανάλογα με τη κατάσταση του συστήματος. Παρόλα αυτά, σε αυτό το γνωστικό πεδίο, ο όρος «είσοδος» θα διατηρηθεί, με την σύμβαση ότι η έννοια περιλαμβάνει μία καθορισμένη κατάσταση εισόδου, όταν κρίνεται σημαντικό. Οι στατικές τεχνικές είναι συμπληρωματικές και διαφορετικές από τις δυναμικές δοκιμές. Οι στατικές τεχνικές καλύπτονται στο γνωστικό πεδίο Ποιότητα Λογισμικού. Αξίζει να προσέξουμε ότι η ορολογία διαφέρει ανάμεσα με διαφορετικές κοινότητες και μερικές χρησιμοποιούν τον όρο «έλεγχος» και σε σχέση με τις στατικές τεχνικές.

  * _Πεπερασμένες_: Ακόμη και σε απλά προγράμματα είναι θεωρητικά πιθανές τόσες πολλές περιπτώσεις δοκιμών, όπου οι εξαντλητικές δοκιμές θα απαιτούσαν μήνες ή χρόνια για να εκτελεστούν. Γι' αυτό το λόγο, ένα πλήρες σύνολο δοκιμών μπορεί γενικά στη πράξη να θεωρηθεί άπειρο, και έτσι οι δοκιμές εκτελούνται σε ένα υποσύνολο όλων των πιθανών ελέγχων, το οποίο καθορίζεται βασισμένο σε κριτήρια ρίσκου και προτεραιοτήτων. Οι δοκιμές πάντα υπονοούν έναν αντιστάθμισμα μεταξύ περιορισμένων πόρων και χρονοδιαγραμμάτων από τη μία πλευρά, και εγγενώς απεριόριστων απαιτήσεων των δοκιμών, από την άλλη.

  * _Επιλεγμένες_: Οι πολλές προτεινόμενες τεχνικές δοκιμών διαφέρουν σημαντικά, ως προς το πως επιλέγεται το σύνολο δοκιμών, και οι μηχανικοί λογισμικού πρέπει να γνωρίζουν ότι η διαφορετική επιλογή κριτηρίων θα αποφέρει κατά πολύ διαφορετικούς βαθμούς αποτελεσματικότητας. Ο τρόπος που προσδιορίζεται η καταλληλότερη επιλογή κριτηρίων επιλογής υπό συγκεκριμένων συνθηκών είναι ένα περίπλοκο πρόβλημα. Πρακτικά εφαρμόζονται τεχνικές ανάλυσης ρίσκου και πραγματογνωμοσύνη τεχνολογίας λογισμικού.

  * _Αναμενόμενες_: Πρέπει να είναι εφικτό, αλλά όχι πάντα εύκολο, να αποφασίσεις πότε τα αποτελέσματα των δοκιμών του προγράμματος που παρατηρούνται είναι αποδεκτά και πότε όχι. Διαφορετικά, η προσπάθεια για τις δοκιμές είναι άχρηστη. Η παρατηρούμενη συμπεριφορά μπορεί να ελεγχθεί ως προς τις ανάγκες του χρήστη (δοκιμές για επικύρωση), ως προς μία λεπτομέρεια (δοκιμές για επαλήθευση) ή ίσως ως προς την αναμενόμενη συμπεριφορά από υπονοούμενες απαιτήσεις ή προσδοκίες (βλ. παράγραφο 6.4, Έλεγχοι αποδοχής στο γνωστικό πεδίο Απαιτήσεις λογισμικού).

Τα τελευταία χρόνια, η ιδέα του ελέγχου λογισμικού έχει διαμορφωθεί πολύ δημιουργικά. Οι δοκιμές δεν αντιμετωπίζονται πια σαν μια δραστηριότητα, η οποία αρχίζει μόνο μετά το τέλος της συγγραφής κώδικα, έχοντας ως περιορισμένο σκοπό να εντοπίζει αποτυχίες. Οι δοκιμές λογισμικού είναι, ή πρέπει να είναι, διάχυτες σε όλο τον κύκλο ζωής της ανάπτυξης και συντήρησης. Όντως, η σχεδίαση των δοκιμών λογισμικού πρέπει να ξεκινήσει με τα αρχικά στάδια της διεργασίας απαιτήσεων λογισμικού και τα πλάνα και οι διαδικασίες δοκιμών πρέπει να αναπτύσσονται συστηματικά και σε συνεχή βάση και πιθανόν να βελτιώνονται καθώς εξελίσσεται η ανάπτυξη του λογισμικού. Αυτές οι δραστηριότητες προγραμματισμού και σχεδιασμού των δοκιμών προσδίδουν χρήσιμο έναυσμα στους σχεδιαστές λογισμικού και βοηθούν στον εντοπισμό πιθανών αδυναμιών, όπως σχεδιαστικές παραλείψεις/αντιφάσεις, ή ελλείψεις/ασάφειες στο έγγραφο τεκμηρίωσης.

Για πολλούς οργανισμούς, η προσέγγιση στην ποιότητα λογισμικού είναι μία από τις επιδιώξεις: είναι προφανώς πολύ καλύτερο να εμποδίσεις τα προβλήματα από το να τα διορθώσεις. Επομένως, οι δοκιμές μπορούν να αντιμετωπιστούν σαν μέσο για παροχή πληροφοριών σχετικά με τα χαρακτηριστικά λειτουργικότητας και ποιότητας του λογισμικού, καθώς επίσης και για προσδιορισμό λαθών στις περιπτώσεις εκείνες, όπου η πρόληψη σφάλματος δεν ήταν αποτελεσματική. Είναι ίσως προφανές, αλλά αξίζει να αναγνωρίσουμε, ότι το λογισμικό μπορεί να περιέχει λάθη, ακόμη και μετά την ολοκλήρωση μίας εκτεταμένης δραστηριότητας δοκιμών. Οι αποτυχίες του λογισμικού, που εντοπίζονται μετά τη παράδοση, αντιμετωπίζονται με διορθωτική συντήρηση.  Θέματα συντήρησης λογισμικού καλύπτονται στο γνωστικό πεδίο Συντήρηση Λογισμικού.

Στο γνωστικό πεδίο Ποιότητα λογισμικού (βλ. παράγραφο 3.3, Τεχνικές διαχείρισης ποιότητας λογισμικού), οι τεχνικές διαχείρισης ποιότητας λογισμικού αξιόλογα κατηγοριοποιούνται σε στατικές τεχνικές (χωρίς εκτέλεση του κώδικα) και δυναμικές τεχνικές (με εκτέλεση του κώδικα). Και οι δύο κατηγορίες είναι χρήσιμες. Αυτό το γνωστικό πεδίο εστιάζει στις δυναμικές τεχνικές.

Οι δοκιμές λογισμικού συσχετίζονται επίσης με την κατασκευή λογισμικού (βλ. παράγραφο 3.4, Έλεγχος κατασκευής στο γνωστικό πεδίο Κατασκευή λογισμικού). Συγκεκριμένα, οι έλεγχοι μονάδας και ολοκλήρωσης είναι στενά συσχετισμένοι με την κατασκευή λογισμικού, αν δεν αποτελούν μέρος της.

  


**ΚΑΤΑΝΟΜΗ ΘΕΜΑΤΩΝ ΓΙΑ ΤΙΣ ΔΟΚΙΜΕΣ ΕΛΕΓΧΟΥ**

Η κατανομή των θεμάτων στο γνωστικό πεδίο Έλεγχος λογισμικού απεικονίζεται στο Υπόδειγμα 4.1. 

**Υπόδειγμα 4.1.** Κατανομή θεμάτων στο γνωστικό πεδίο  Έλεγχος λογισμικού

Το πρώτο θέμα περιγράφει τις Βασικές Αρχές στον Έλεγχο Λογισμικού. Καλύπτει τους βασικούς ορισμούς στο πεδίο Έλεγχος Λογισμικού, τη βασική ορολογία, τα βασικά ζητήματα και τη σχέση των δοκιμών λογισμικού με άλλες δραστηριότητες.

Το δεύτερο θέμα, Επίπεδα Δοκιμών, αποτελείται από  τα δύο (ορθογώνια) υποθέματα, το πρώτο θέμα καταγράφει τα επίπεδα στα οποία παραδοσιακά διαχωρίζονται οι δοκιμές μεγάλων λογισμικών, το δεύτερο υπόθεμα αφορά τις δοκιμές υπό συγκεκριμένων συνθηκών ή ιδιοτήτων και αναφέρεται ως Στόχοι Ελέγχου. Δεν εφαρμόζονται όλοι οι τύποι δοκιμών σε κάθε προϊόν λογισμικού, ούτε και καταγράφεται κάθε πιθανός τύπος. 

Ο στόχος και ο σκοπός του ελέγχου μαζί καθορίζουν πως ορίζεται το σύνολο του ελέγχου, αναφορικά με την συνοχή του- _πόσες δοκιμές είναι αρκετές για την επίτευξη του καθορισμένου σκοπού_- όσο και  με τη σύνθεση του- _ποιες περιπτώσεις δοκιμών πρέπει να επιλεχθούν για την επίτευξη του καθορισμένου σκοπού_ (αν και συνήθως  η τοποθέτηση " για την επίτευξη του καθορισμένου σκοπού" παραμένει υπονοουμένη και τίθεται μόνο η πρώτη από τις παραπάνω ερωτήσεις). Τα κριτήρια, που απευθύνονται στην πρώτη ερώτηση, αναφέρονται ως _κριτήρια επάρκειας_ ελέγχου, ενώ αυτά που απευθύνονται στη δεύτερη ερώτηση είναι τα _κριτήρια επιλογής_ ελέγχου.

Ορισμένες Τεχνικές Δοκιμών έχουν αναπτυχτεί τις τελευταίες δεκαετίες και ακόμα προτείνονται νέες. Γενικώς αποδεκτές τεχνικές καλύπτονται στο τρίτο θέμα.

 Οι μετρικές που σχετίζονται με τον έλεγχο αντιμετωπίζονται στο τέταρτο θέμα, ενώ θέματα σχετικά με τη διεργασία ελέγχου καλύπτονται στο πέμπτο. Τέλος, τα εργαλεία ελέγχου του  παρουσιάζονται στο έκτο.

  * **Βασικές αρχές  στον έλεγχο λογισμικού**

  * _Ορολογία σχετική με τον έλεγχο_

__

  * _Ορισμός του έλεγχου και σχετική ορολογία_

Οι ορισμοί του ελέγχου και η σχετικής ορολογία παρέχεται στις αναφερόμενες παραπομπές και συνοψίζεται ακολούθως.

  * _Σφάλματα_ _έναντι__αποτυχιών_

Πολλοί όροι χρησιμοποιούνται στη βιβλιογραφία τεχνολογίας λογισμικού για να περιγράψουν μια δυσλειτουργία: ιδιαίτερα σφάλμα, αποτυχία και λάθος μεταξύ άλλων. Αυτή η ορολογία καθορίζεται με ακρίβεια στο παρακάτω. Είναι αναγκαίος ο ξεκάθαρος διαχωρισμός μεταξύ της αιτίας μιας δυσλειτουργίας (για την οποία ο όρος _σφάλμα_ θα χρησιμοποιηθεί εδώ) και ενός ανεπιθύμητου αποτελέσματος που παρατηρείται στη διανεμόμενη υπηρεσία (το οποίο θα αποκαλείται _αποτυχία_). Πράγματι μπορεί να υπάρχουν σφάλματα στο λογισμικό τα οποία δεν εκδηλώνονται πότε ως αποτυχίες (βλ. Θεωρητικοί και πρακτικοί περιορισμοί του ελέγχου, στη παράγραφο 1.2, Βασικά ζητήματα). Ως εκ τούτου, οι δοκιμές μπορούν να αποκαλύψουν αποτυχίες, αλλά τα σφάλματα είναι αυτά που πρέπει να αφαιρεθούν. Ο πιο γενικός όρος ελάττωμα μπορεί να χρησιμοποιηθεί είτε για σφάλμα είτε για αποτυχία , όταν δεν είναι σημαντικός ο διαχωρισμός.

Πάραυτα, πρέπει να αναγνωριστεί ότι η αιτία της αποτυχίας δεν μπορεί να καθοριστεί απερίφραστα. Γενικά, δεν υπάρχουν θεωρητικά κριτήρια τα οποία να μπορούν να προσδιορίσουν οριστικά το σφάλμα που προκάλεσε αποτυχία που παρατηρείται. Μπορεί να ειπωθεί ότι το σφάλμα ήταν αυτό που έπρεπε να τροποποιηθεί για να αφαιρεθεί η αποτυχία, αλλά και άλλες τροποποιήσεις θα μπορούσαν να είχαν ενεργήσει το ίδιο καλά. Για να αποφευχθεί η ασάφεια, μπορεί κάποιος να αναφερθεί σε αποτυχίες προκαλούμενες από εισροές αντί σφαλμάτων, αυτό είναι, ένα σύνολο εισόδων που προκάλεσαν την αποτυχία.  


  * _Βασικά ζητήματα_

  * _Κριτήρια επιλογής / Κριτήρια επάρκειας ελέγχου (Κανόνες_ δ_ιακοπής)_

__

Ένα κριτήριο επιλογής ελέγχου είναι μέσο για την επιλογή των περιπτώσεων ελέγχου ή για τον καθορισμό ότι ένα σύνολο περιπτώσεων ελέγχου είναι επαρκές για ένα συγκεκριμένο σκοπό. Τα κριτήρια επάρκειας ελέγχου μπορούν να χρησιμοποιηθούν για να αποφανθεί πότε θα συμβούν επαρκείς δοκιμές ή πότε θα έχουν ολοκληρωθεί (βλ. Τερματισμός, στην παράγραφο 5.1 Πρακτικές θεωρήσεις).

  * _Αποτελεσματικότητα ελέγχου/ Στόχοι για τον έλεγχο_

Η αποτελεσματικότητα των δοκιμών προσδιορίζεται μέσω της ανάλυσης ενός συνόλου εκτελέσεων του προγράμματος. Η επιλογή των δοκιμών που είναι να εκτελεστούν, μπορεί να καθοδηγηθεί από διαφορετικούς στόχους: μόνο βάσει των επιδιωκόμενων στόχων μπορεί να αξιολογηθεί η αποτελεσματικότητα του συνόλου των δοκιμών.

  * _Έλεγχος για την ανακάλυψη σφαλμάτων_

__

Κατά τις δοκιμές για την ανακάλυψη _σφαλμάτων_, μία πετυχημένη δοκιμή είναι αυτή που προκαλεί το σύστημα να αποτύχει. Αυτό είναι κάπως διαφορετικό από τις δοκιμές, που γίνονται για να επιδείξουν ότι το λογισμικό πληροί τις προδιαγραφές ή άλλες επιθυμητές ιδιότητες, στις οποίες οι δοκιμές περιπτώσεων είναι πετυχημένες, αν δεν παρατηρηθεί καμία αστοχία κάτω από ρεαλιστικές περιπτώσεις και τα περιβάλλοντα δοκιμών.

  * _Το πρόβλημα του χρησμού (__Oracle__Problem__)_

__

Ένας χρησμός είναι οποιοδήποτε ανθρώπινο ή μηχανικό μέσο αποφασίζει εάν ένα πρόγραμμα συμπεριφέρθηκε σωστά σε μια δεδομένη δοκιμή και αντίστοιχα δίνει ένα αποτέλεσμα τύπου «επιτυχία» ή «αποτυχία». Υπάρχουν πολλά διαφορετικά είδη χρησμών ,για παράδειγμα οι ξεκάθαρες προδιαγραφές απαιτήσεων, τα συμπεριφορικά μοντέλα και τα σχόλια στον κώδικα. Η αυτοματοποίηση των μηχανισμών χρησμών μπορεί να είναι δύσκολη και ακριβή.

  * _Θεωρητικοί και πρακτικοί περιορισμοί του ελέγχου_

Η θεωρία των δοκιμών προειδοποιεί για απόδοση ενός αδικαιολόγητου επιπέδου εμπιστοσύνης σε μία σειρά επιτυχημένων δοκιμών. Δυστυχώς, τα περισσότερα καθιερωμένα αποτελέσματα της θεωρίας των δοκιμών είναι αρνητικά, στα οποία λένε τι δοκιμές δεν μπορούν ποτέ να επιτευχθούν, σε αντίθεση με ότι πραγματικά επιτυγχάνεται. Το πιο διάσημο σχετικό απόσπασμα είναι το απόφθεγμα του Dijkstra ότι «οι δοκιμές του προγράμματος μπορούν να χρησιμοποιηθούν για να δείξουν την παρουσία σφαλμάτων, αλλά ποτέ για να δείξουν την απουσία τους». Ο προφανής λόγος γι' αυτό είναι ότι πλήρης δοκιμές δεν είναι εφικτές στο ρεαλιστικό λογισμικό. Γι' αυτό το λόγο, οι δοκιμές πρέπει να βασίζονται στο κίνδυνο και μπορούν να αντιμετωπιστούν σαν μια στρατηγική διαχείρισης κινδύνου.

  * _Το πρόβλημα των ανέφικτων μονοπατιών_

Ανέφικτα μονοπάτια είναι διαδρομές ροών ελέγχου, που δεν μπορούν να εξεταστούν από κανένα δεδομένο εισόδου. Είναι σημαντικό πρόβλημα τις δοκιμές που είναι βασισμένες σε μονοπάτια, κυρίως σε αυτοματοποιημένη παραγωγή δοκιμαστικών δεδομένων εισόδου για την εξέταση διαδρομών ροών ελέγχου.

  * _Ελεγξιμότητα_

Ο όρος «ελεγξιμότητα λογισμικού» έχει δύο σχετικές μεταξύ τους αλλά διαφορετικές ερμηνείες: από τη μία πλευρά, αναφέρεται στην ευκολία με την οποία ένα δεδομένο κριτήριο κάλυψης ελέγχου μπορεί να ικανοποιηθεί, από την άλλη πλευρά, ορίζεται ως η πιθανότητα, πιθανόν μετρημένη στατιστικά, ένα σύνολο περιπτώσεων ελέγχου θα εκθέσει αστοχία _εάν_ το λογισμικό είναι ελαττωματικό. Και οι δύο ερμηνείες είναι σημαντικές.

  * _Σχέση ελέγχου με άλλες δραστηριότητες_

Ο έλεγχος λογισμικού είναι συσχετισμένος, αλλά διαφορετικός από στατικές τεχνικές διοίκησης ποιότητας λογισμικού, αποδείξεις ορθότητας, αποτελμάτωση και κατασκευή προγράμματος. Ωστόσο, είναι κατατοπιστικό να αντιμετωπίσουμε τον έλεγχο από την οπτική των αναλυτών ποιότητας λογισμικού και όσων την πιστοποιούν.

  * Δοκιμές έναντι Τεχνικών διαχείρισης ποιότητας στατικού λογισμικού (βλ. παράγραφο 3.3, Τεχνικές διαχείρισης ποιότητας  λογισμικού στο γνωστικό πεδίο Ποιότητα λογισμικού),
  * Δοκιμές έναντι Αποδείξεων ορθότητας και επίσημης επαλήθευσης (βλ. στο γνωστικό πεδίο Μοντέλα και μέθοδοι τεχνολογίας λογισμικού),
  * Δοκιμές έναντι Αποτελμάτωσης (βλ. παράγραφο 3.4, Έλεγχοι κατασκευής στο γνωστικό πεδίο Κατασκευή λογισμικού),
  * Δοκιμές έναντι Κατασκευής Προγράμματος (βλ. παράγραφο 3.4, Έλεγχοι κατασκευής στο γνωστικό πεδίο Κατασκευή λογισμικού).

  * **Επίπεδα ελέγχου**

Οι δοκιμές λογισμικού συνήθως εκτελούνται σε διαφορετικά _επίπεδα_ κατά τις διαδικασίες ανάπτυξης και συντήρησης. Τα επίπεδα μπορούν να διαχωριστούν βάσει του αντικειμένου των δοκιμών, το οποίο ονομάζεται _στόχος_, ή βάσει της πρόθεσης το οποίο ονομάζεται _σκοπός_ (των επιπέδων δοκιμών).

  * _Ο στόχος του ελέγχου_

Ο στόχος των δοκιμών μπορεί να ποικίλει: ένα δομοστοιχείο, μία ομάδα τέτοιων δομοστοιχείων (συσχετισμένη με την αιτία, τη χρήση, τη συμπεριφορά ή τη δομή) ή ένα ολόκληρο σύστημα. Τρία στάδια δοκιμών μπορούν να διακριθούν:  μονάδα, ολοκλήρωση και σύστημα. Αυτά τα τρία στάδια δοκιμών δεν συνεπάγονται κανένα μοντέλο διαδικασιών, ούτε κάποιο είναι πιο σημαντικό από τα άλλα δύο. 

  * _ Έλεγχος μονάδας_

Ο έλεγχος μονάδας επαληθεύει τη λειτουργία απομονωμένα από τα στοιχεία του λογισμικού που μπορούν να ελεγχθούν ξεχωριστά. Ανάλογα με το γενικό πλαίσιο, αυτά θα μπορούσαν να είναι μεμονωμένα υποπρογράμματα ή μεγαλύτερα εξαρτήματα του λογισμικού φτιαγμένα από υψηλά συνεκτικές μονάδες. Τυπικά, ο έλεγχος μονάδας γίνεται με πρόσβαση στον κώδικα που ελέγχεται και με την υποστήριξη των εργαλείων αποτελμάτωσης. Οι προγραμματιστές που έγραψαν τον κώδικα τυπικά αλλά όχι απαραίτητα  συμβάλλουν στις δοκιμές.

  * _ Έλεγχος ολοκλήρωσης_

__

Ο έλεγχος ολοκλήρωσης είναι η διαδικασία επαλήθευσης της αλληλεπίδρασης μεταξύ των συστατικών στοιχείων του λογισμικού. Κλασσικές στρατηγικές ελέγχου ολοκλήρωσης, όπως από πάνω προς τα κάτω _(__top__-__down__)_ και από βάση προς κορυφή _(__bottom__-__up__)_, χρησιμοποιούνται συχνά με ιεραρχικά δομημένο λογισμικό. 

Μοντέρνες, συστηματικές στρατηγικές ολοκλήρωσης είναι τυπικά οδηγούμενες από την αρχιτεκτονική, η οποία περιλαμβάνει εξελικτική ολοκλήρωση των συστατικών στοιχείων ή υποσυστημάτων του λογισμικού βασισμένα καθορισμένα λειτουργικά νήματα. Ο έλεγχος ολοκλήρωσης είναι συχνά μία συνεχιζόμενη δραστηριότητα σε κάθε στάδιο ανάπτυξης κατά τη διάρκεια του οποίου μηχανικοί λογισμικού αφαιρούν χαμηλού επιπέδου προοπτικές και επικεντρώνονται στις προοπτικές επιπέδων τα οποία συνενώνουν. Σε λογισμικά όχι μικρά και απλά οι στρατηγικές ελέγχου εξελικτικής ολοκλήρωσης συνήθως προτιμώνται για την συνένωση όλων των στοιχείων ταυτόχρονα -- το οποίο συνήθως ονομάζεται έλεγχος «big bang».

  * _Έλεγχος συστήματος_

Ο έλεγχος συστήματος αφορά δοκιμές της συμπεριφοράς ολόκληρου του συστήματος. Ο αποτελεσματικός έλεγχος μονάδας και ολοκλήρωσης θα προσδιορίσει πολλά ελαττώματα του λογισμικού. Ο έλεγχος συστήματος θεωρείται συνήθως κατάλληλος για την αξιολόγηση των μη λειτουργικών απαιτήσεων του συστήματος -- όπως ασφάλεια, ταχύτητα, ακρίβεια και αξιοπιστία (βλ. παράγραφο 1.3, Λειτουργικές και μη λειτουργικές απαιτήσεις στο γνωστικό πεδίο Απαιτήσεις λογισμικού, καθώς και παράγραφο 3.1, Απαιτήσεις ποιότητας λογισμικού στο γνωστικό πεδίο Ποιότητα λογισμικού). Επίσης, εξωτερικές διεπαφές σε άλλες εφαρμογές, χρησιμότητες, συσκευές υλικού ή λειτουργικά περιβάλλοντα αξιολογούνται συνήθως σε αυτό το επίπεδο.

  * _Σκοποί ελέγχου_

Οι δοκιμές διεξάγονται από την οπτική των ειδικών σκοπών, οι οποίοι αναφέρονται περισσότερο ή λιγότερο ρητά και με ποικίλους βαθμούς ακριβείας. Δηλώνοντας τους σκοπούς των δοκιμών σε ακριβείς, ποσοτικούς όρους υποστηρίζεται η μέτρηση και ο έλεγχος της διεργασίας ελέγχου.

Οι δοκιμές μπορούν να αποσκοπούν στην εξακρίβωση διαφορετικών ιδιοτήτων. Περιπτώσεις  ελέγχου μπορούν να σχεδιαστούν για να βεβαιωθεί ότι οι λειτουργικές προδιαγραφές είναι σωστά υλοποιημένες, το οποίο είναι ποικιλοτρόπως αναφερόμενο στη βιβλιογραφία ως έλεγχος συμμόρφωσης, διορθωτικός έλεγχος, ή λειτουργικός έλεγχος. Ωστόσο, διάφορες άλλα μη λειτουργικές ιδιότητες μπορούν να ελεγχθούν συμπεριλαμβανομένων της απόδοσης, της αξιοπιστίας και χρηστικότητας μεταξύ πολλών άλλων (βλ. παράγραφο 1.3, Μοντέλα και χαρακτηριστικά ποιότητας στο γνωστικό πεδίο Ποιότητα λογισμικού).

Άλλοι σημαντικοί σκοποί ελέγχου περιλαμβάνουν, αλλά δεν περιορίζονται σε αυτούς, την μέτρηση αξιοπιστίας, τον προσδιορισμό των τρωτών σημείων της ασφάλειας, την αξιολόγηση χρηστικότητας, και την αποδοχή του λογισμικού, για τα οποία θα πρέπει να ληφθούν υπόψη διαφορετικές προσεγγίσεις. Σημειώστε ότι, σε γενικές γραμμές, οι σκοποί ελέγχου ποικίλουν ανάλογα με το στόχο των δοκιμών, διαφορετικές επιδιώξεις απευθύνονται σε διαφορετικά επίπεδα ελέγχου.

Τα επιμέρους θέματα που αναγράφονται παρακάτω είναι τα πλέον συχνά αναφερόμενα στη βιβλιογραφία. Σημειώστε ότι ορισμένα είδη των δοκιμών είναι καταλληλότερα για παραμετροποιημένα πακέτα λογισμικού (για παράδειγμα, δοκιμές εγκατάστασης) και άλλα για καταναλωτικά προϊόντα, όπως βήτα έλεγχος _(__beta__testing__)_.

  * _ Έλεγχος αποδοχής /πιστοποίησης_

Ο Έλεγχος Αποδοχής/Πιστοποίησης καθορίζει αν ένα σύστημα ικανοποιεί τα κριτήρια αποδοχής του, συνήθως ελέγχοντας τις επιθυμητές συμπεριφορές του συστήματος ως προς τις απαιτήσεις του πελάτη. Ο πελάτης ή ο εκπρόσωπός του πελάτη έτσι προσδιορίζει ή άμεσα αναλαμβάνει δραστηριότητες για να ελέγξει ότι οι απαιτήσεις του ικανοποιήθηκαν, ή στην περίπτωση ενός καταναλωτικού προϊόντος, ότι ο οργανισμός έχει εκπληρώσει τις απαιτούμενες προϋποθέσεις για τη στοχευόμενη αγορά. Αυτή η δραστηριότητα δοκιμών μπορεί είτε να αφορά τους προγραμματιστές του συστήματος είτε όχι.

  * _ Έλεγχος εγκατάστασης_

Συχνά, μετά την ολοκλήρωση του συστήματος και την αποδοχή των δοκιμών, το λογισμικό επαληθεύεται κατά την εγκατάσταση στο στοχευόμενο περιβάλλον. Οι δοκιμές εγκατάστασης μπορούν να θεωρηθούν ως δοκιμές του συστήματος διεξαγόμενες στο λειτουργικό περιβάλλον  των διαμορφώσεων υλικών και άλλων λειτουργικών περιορισμών. Οι διαδικασίες εγκατάστασης μπορούν επίσης να επαληθεύονται.  


  * _ Έλεγχος άλφα βήτα_

Πριν τη κυκλοφορία του λογισμικού, μερικές φορές δίνεται σε μια μικρή, επιλεγμένη ομάδα δυνητικών χρηστών για δοκιμαστική χρήση (δοκιμή άλφα) και/ή σε ένα μεγαλύτερο σύνολο αντιπροσωπευτικών χρηστών (δοκιμή βήτα). Αυτοί οι χρήστες αναφέρουν προβλήματα σχετικά με το προϊόν. Οι δοκιμές άλφα και βήτα είναι συχνά μη ελεγχόμενες και δεν αναφέρεται πάντα σε ένα σχέδιο δοκιμής. 

  * _ Επίτευξη και αξιολόγηση αξιοπιστίας_

Οι δοκιμές βελτιώνουν την αξιοπιστία μέσω του προσδιορισμού και της διόρθωσης των λαθών. Επιπρόσθετα, στατιστικά μέτρα αξιοπιστίας μπορούν να προκύψουν από την τυχαία παραγωγή περιπτώσεων δοκιμών σύμφωνα με το λειτουργικό προφίλ του λογισμικού (βλ. παράγραφο Λειτουργικό προφίλ, στην ενότητα 3.5, Τεχνικές με βάση τη χρήση). Η δεύτερη προσέγγιση ονομάζεται _λειτουργική δοκιμή_. Χρησιμοποιώντας μοντέλα ανάπτυξης της αξιοπιστίας, και οι δύο αυτοί σκοποί μπορούν να επιδιωχθούν από κοινού. (βλ. παράγραφο Δοκιμή ζωής/Αξιολόγηση αξιοπιστίας, στην ενότητα 4.1, Αξιολόγηση του υπό εξέταση προγράμματος)

  * _ Έλεγχος παλινδρόμησης_

Ο έλεγχος παλινδρόμησης είναι η «επιλεκτική επανεξέταση του συστήματος ή ενός μέρους του για να επαληθευτεί πως οι τροποποιήσεις δεν έχουν προκαλέσει ακούσια επίδραση και ότι το σύστημα ή το μέρος του συστήματος (που εξετάζεται) εξακολουθεί να συμμορφώνεται με τις καθορισμένες απαιτήσεις του». Στην πράξη, η προσέγγιση θέλει να δείξει ότι το λογισμικό εξακολουθεί να περνά ελέγχους που έχει περάσει και στο παρελθόν σε μια σειρά ελέγχων (στην πραγματικότητα, επίσης μερικές φορές αναφέρεται ως έλεγχος μη παλινδρόμησης).  Για εξελικτική ανάπτυξη, η επιδίωξη του ελέγχου παλινδρόμησης θέλει να δείξει ότι η συμπεριφορά του λογισμικού είναι αμετάβλητη από σταδιακές αλλαγές στο λογισμικό, εκτός από το βαθμό που πρέπει να γίνουν. Σε μερικές περιπτώσεις, πρέπει να γίνει ένα αντιστάθμισμα μεταξύ της διαβεβαίωσης από τον έλεγχο παλινδρόμησης κάθε φορά που γίνεται μια αλλαγή και των πόρων που απαιτούνται για την εκτέλεση των ελέγχων παλινδρόμησης, η οποία μπορεί να είναι αρκετά χρονοβόρα λόγω του μεγάλου αριθμού των δοκιμών που μπορούν να εκτελεστούν. Ο έλεγχος παλινδρόμησης περιλαμβάνει την επιλογή, την ελαχιστοποίηση ή/και την ιεράρχηση ενός υποσυνόλου περιπτώσεων ελέγχου σε μία υπάρχουσα σειρά ελέγχων. Ο έλεγχος παλινδρόμησης μπορεί να εκτελεστούν σε καθένα από τα επίπεδα ελέγχων που περιγράφονται στην ενότητα 2.1, Ο Στόχος του Ελέγχου, και μπορούν να εφαρμοστούν σε λειτουργικές και μη λειτουργικές δοκιμές.

  * _ Έλεγχος απόδοσης_

Ο έλεγχος απόδοσης επιβεβαιώνει ότι το λογισμικό πληροί τις καθορισμένες απαιτήσεις απόδοσης και αξιολογεί χαρακτηριστικά της απόδοσης, για παράδειγμα την ικανότητα και το χρόνο ανταπόκρισης.

  * _ Έλεγχος ασφάλειας_

Ο έλεγχος ασφάλειας εστιάζει στην επαλήθευση ότι το λογισμικό προστατεύεται από εξωτερικές επιθέσεις. Συγκεκριμένα, ο έλεγχος ασφάλειας επαληθεύει την εμπιστευτικότητα, την ακεραιότητα και την διαθεσιμότητα του συστήματος και των δεδομένων του. Συνήθως, ο έλεγχος ασφάλειας περιλαμβάνει την επαλήθευση κατά της κατάχρησης  του λογισμικού ή του συστήματος (αρνητικός έλεγχος).

  * _ Δοκιμές καταπόνησης_

Οι δοκιμές καταπόνησης εξετάζουν το λογισμικό στο μέγιστο φορτίο σχεδιασμού, καθώς και πέρα από αυτό, με στόχο τον καθορισμό των ορίων της συμπεριφοράς, καθώς και για τον έλεγχο των μηχανισμών άμυνας σε κρίσιμα συστήματα.

  * _ Διαδοχικές δοκιμές_

Το πρότυπο IEEE / ISO / IEC 24765 ορίζει τις διαδοχικές δοκιμές ως «δοκιμές κατά τις οποίες δύο ή περισσότερες παραλλαγές ενός προγράμματος εκτελούνται με τις ίδιες τιμές εισόδου, τα αποτελέσματα συγκρίνονται, και τα λάθη αναλύονται σε περίπτωση ασυμφωνίας».

  * _ Έλεγχος ανάκτησης_

Ο έλεγχος ανάκτησης έχει ως στόχο την επαλήθευση δυνατοτήτων επανεκκίνησης του λογισμικού μετά από κατάρρευση του συστήματος ή άλλης «καταστροφής».

  * _Έλεγχος διεπαφών_

Ελαττώματα στη διεπαφή είναι συνηθισμένα σε πολύπλοκα συστήματα. Ο έλεγχος διεπαφών αποσκοπεί στην επαλήθευση ότι τα συστατικά της διεπαφής παρέχουν σωστά τη σωστή ανταλλαγή δεδομένων και τον έλεγχο πληροφοριών. Συνήθως οι περιπτώσεις ελέγχου δημιουργούνται από τις προδιαγραφές της διεπαφής. Ένας συγκεκριμένος σκοπός των ελέγχων διεπαφών είναι να προσομοιώσουν την χρήση APIs με εφαρμογές τελικού χρήστη. Αυτό συμπεριλαμβάνει τη δημιουργία παραμέτρων των κλήσεων API, τη ρύθμιση των εξωτερικών συνθηκών του περιβάλλοντος, καθώς και τον ορισμό εσωτερικών δεδομένων που επηρεάζουν το API. 

  * _Έλεγχος σχηματισμών_

Σε περιπτώσεις όπου το λογισμικό έχει κατασκευαστεί για να εξυπηρετήσει διάφορους χρήστες, ο έλεγχος σχηματισμών επαληθεύει το λογισμικό κάτω από διαφορετικούς καθορισμένους σχηματισμούς. 

  * _ Έλεγχος ευχρηστίας και αλληλεπίδρασης ανθρώπου-υπολογιστή_

Το κύριο καθήκον του ελέγχου ευχρηστίας και αλληλεπίδρασης ανθρώπου-υπολογιστή είναι να αξιολογήσει πόσο εύκολο είναι για τους τελικούς χρήστες να μάθουν και να χρησιμοποιούν το λογισμικό. Σε γενικές γραμμές, μπορεί να περιλαμβάνει έλεγχο των λειτουργιών του λογισμικού που υποστηρίζει τις εργασίες των χρηστών, τεκμηρίωση που βοηθά τους χρήστες, καθώς και την ικανότητα του συστήματος να επανέλθει από τα λάθη των χρηστών. (βλ. ενότητα 4, Σχεδίαση διεπαφής με το χρήστη, στο γνωστικό πεδίο Σχεδιασμός λογισμικού)

  * **Τεχνικές ελέγχου**

****

Ένας από τους στόχους των δοκιμών είναι να ανιχνεύσουν όσο το δυνατόν πιο πολλές αποτυχίες. Πολλές τεχνικές έχουν αναπτυχθεί για να γίνει αυτό. Οι τεχνικές αυτές προσπαθούν να "σπάσουν" ένα πρόγραμμα όντας όσο το δυνατόν πιο συστηματικές στον προσδιορισμό των εισόδων που θα παράξουν αντιπροσωπευτικές συμπεριφορές του προγράμματος, για παράδειγμα εξετάζοντας υποκλάσεις του τομέα των εισροών, σεναρίων, καταστάσεων και ροών δεδομένων. 

Η κατηγοριοποίηση των τεχνικών ελέγχου που παρουσιάζεται εδώ, βασίζεται στο πώς δημιουργούνται οι δοκιμές: από τη διαίσθηση και την εμπειρία του μηχανικού λογισμικού, τις προδιαγραφές, τη δομή του κώδικα, τα πραγματικά ή φανταστικά σφάλματα που θα ανακαλυφθούν, τη προβλεπόμενη χρήση, τα μοντέλα ή τη φύση της εφαρμογής. Μία κατηγορία ασχολείται με τη συνδυαστική χρήση δύο ή περισσοτέρων τεχνικών.

Κάποιες φορές αυτές οι τεχνικές κατηγοριοποιούνται ως _άσπρο-κουτί_ (ονομαζόμενο επίσης και _γυάλινο-κουτί_), αν οι δοκιμές βασίζονται σε πληροφορίες για το πώς το λογισμικό έχει σχεδιαστεί ή κωδικοποιηθεί, ή ως _μαύρο-κουτί_, αν οι περιπτώσεις δοκιμής βασίζονται μόνο στη συμπεριφορά εισόδου / εξόδου του λογισμικού. Η παρακάτω λίστα περιλαμβάνει εκείνες τις τεχνικές δοκιμών που χρησιμοποιούνται συνήθως, αλλά μερικοί επαγγελματίες βασίζονται σε κάποιες από τις τεχνικές περισσότερο από άλλες.

  * _Βασιζόμενοι στην διαίσθηση και την εμπειρία του μηχανικού λογισμικού_

  * _ Ad Hoc_

Ίσως η πιο ευρέως διαδεδομένη πρακτική τεχνική είναι οι ad hoc δοκιμές: οι δοκιμές που προέρχονται επικαλούμενες τις δεξιότητες του μηχανικού λογισμικού, τη διαίσθηση και την εμπειρία με παρόμοια προγράμματα. Οι ad hoc δοκιμές μπορούν να είναι χρήσιμες για την ταυτοποίηση των περιπτώσεων ελέγχου που δεν παράγονται εύκολα από πιο επίσημες τεχνικές.

  * _ Διερευνητικές δοκιμές_

Οι διερευνητικές δοκιμές ορίζονται ως η ταυτόχρονη μάθηση, σχεδιασμός των δοκιμών, και εκτέλεση δοκιμών, δηλαδή, οι δοκιμές δεν είναι εκ των προτέρων προσδιορισμένες σε ένα καθιερωμένο σχέδιο δοκιμών, αλλά δυναμικά σχεδιάζονται, εκτελούνται, και τροποποιούνται. Η αποτελεσματικότητα των διερευνητικών δοκιμών βασίζεται στη γνώση του μηχανικού λογισμικού, η οποία μπορεί να προέρχεται από διάφορες πηγές: παρατηρούμενη συμπεριφορά του προϊόντος κατά τη διάρκεια των δοκιμών, η εξοικείωση με την εφαρμογή, την πλατφόρμα, την διεργασία αποτυχίας, τον τύπος των πιθανών σφαλμάτων και αποτυχιών, τον κίνδυνος που συνδέεται με ένα συγκεκριμένο προϊόν, και ούτω καθεξής. 

  * _Τεχνικές βάσει πεδίου ορισμού εισόδου_

__

  * _Ισοδυναμία διαμερισμών_

Η ισοδυναμία διαμερισμών συνεπάγεται την κατάτμηση του τομέα εισόδου σε μια συλλογή από υποσύνολα (ή ισοδύναμες κλάσεις) με βάση ένα συγκεκριμένο κριτήριο ή σχέση. Αυτό το κριτήριο ή η σχέση μπορεί να είναι διαφορετικά υπολογιστικά αποτελέσματα, μια σχέση που βασίζεται στην ροή ελέγχου ή δεδομένων ή μια διάκριση που γίνεται μεταξύ έγκυρων εισροών, οι οποίες είναι αποδεκτές και επεξεργασμένες από το σύστημα, και άκυρων εισροών, όπως τιμές εκτός του πεδίου τιμών, που δεν είναι αποδεκτές και θα πρέπει να δημιουργήσουν ένα λάθος μήνυμα ή να ξεκινήσει η διαδικασία σφάλματος. Ένα αντιπροσωπευτικό σύνολο δοκιμών (μερικές φορές μόνο ένα) λαμβάνεται συνήθως από κάθε κλάση ισοδυναμίας.

  * _Ζεύγη ελέγχου_

Οι περιπτώσεις ελέγχου προκύπτουν από το συνδυασμό ενδιαφερουσών τιμών για κάθε ζεύγος ενός συνόλου μεταβλητών εισόδου αντί να λαμβάνονται υπόψη όλοι οι δυνατοί συνδυασμοί. Τα ζεύγη ελέγχου ανήκουν στις συνδυαστικές δοκιμές, οι οποία σε γενικές γραμμές περιλαμβάνουν επίσης συνδυασμούς υψηλότερου επιπέδου από τα Ζεύγη _(__pairwise__)_: οι τεχνικές αυτές αναφέρονται ως _t__-__wise_, δηλαδή, κάθε πιθανός συνδυασμός _t_ μεταβλητών εισόδου λαμβάνεται υπόψη. 

  * _Ανάλυση ακραίων τιμών_

Οι περιπτώσεις ελέγχου επιλέγονται πάνω ή κοντά στα όρια των πεδίων ορισμού των μεταβλητών εισόδου, με το σκεπτικό ότι πολλά λάθη τείνουν να συγκεντρώνονται κοντά στις ακραίες τιμές εισόδου. Μία επέκταση αυτής της τεχνικής είναι ο έλεγχος ευρωστίας, όπου οι περιπτώσεις ελέγχου επίσης επιλέγονται έξω από το πεδίο ορισμού των μεταβλητών εισόδου για να ελέγξουν την ευρωστία του προγράμματος με την επεξεργασία απροσδόκητων ή εσφαλμένων εισόδους.

  * _Έλεγχος τυχαίων τιμών_

Οι δοκιμές δημιουργούνται καθαρά τυχαία (να μην είναι συγχέεται με τις στατιστικές δοκιμές από το λειτουργικό προφίλ, όπως περιγράφεται στην ενότητα 3.5 Λειτουργικό Προφίλ ). Αυτή η μορφή ελέγχου εμπίπτει στην κατηγορία έλεγχος πεδίου ορισμού εισόδου, δεδομένου ότι η είσοδος του τομέα πρέπει να είναι γνωστή προκειμένου να είναι δυνατόν επιλεχτούν τυχαία σημεία μέσα σε αυτό. Ο έλεγχος τυχαίων τιμών παρέχει μια σχετικά απλή προσέγγιση για την αυτοματοποίηση των δοκιμών. Πρόσφατα έχουν προταθεί βελτιωμένες μορφές τυχαίων δοκιμών, στις οποίες η τυχαία δειγματοληψία εισόδου κατευθύνεται από άλλα κριτήρια επιλογής εισόδου. Ο έλεγχος Fuzz (σημ. χνούδι) ή fuzzing είναι μια ειδική μορφή των ελέγχων τυχαίων τιμών, που στοχεύει να σπάσει το λογισμικό, πιο συχνά χρησιμοποιείται για τον έλεγχο ασφαλείας.

  * _Τεχνικές βασισμένες στον κώδικα_

__

  * _Κριτήρια βάσει ροής ελέγχου_

Τα κριτήρια κάλυψης ροών ελέγχου έχουν ως στόχο την κάλυψη όλων των καταστάσεων, των μπλοκ των καταστάσεων, ή συγκεκριμένους συνδυασμούς των καταστάσεων σε ένα πρόγραμμα. Το ισχυρότερο από τα κριτήρια με βάση τη ροή του ελέγχου είναι ο έλεγχος μονοπατιού, ο οποίος έχει ως στόχο να εκτελέσει όλες τις διαδρομές ροής ελέγχου από την είσοδο μέχρι την έξοδο στο γράφο ροής ελέγχου ενός προγράμματος. Εφόσον η εξαντλητικές δοκιμές μονοπατιού δεν είναι εφικτές εξαιτίας βρόγχων, άλλα λιγότερο αυστηρά κριτήρια επικεντρώνονται στην κάλυψη των μονοπατιών, που περιορίζουν τις επαναλήψεις στο βρόχο όπως κάλυψη δήλωσης, η κάλυψη μέρους και δοκιμές κατάστασης/απόφασης. Η επάρκεια αυτών των δοκιμών μετράται σε ποσοστά, για παράδειγμα όταν όλα τα μέρη έχουν εκτελεστεί τουλάχιστον μία φορά από τις δοκιμές, έχει επιτευχθεί 100% κάλυψη μέρους. 

  * _Κριτήρια βάσει ροής δεδομένων_

Στις δοκιμές ροών δεδομένων το διάγραμμα ροής ελέγχου  περιέχει πληροφορίες σχετικά με το πως οι μεταβλητές του προγράμματος δηλώνονται, χρησιμοποιούνται και "σκοτώνονται". Το πιο ισχυρό κριτήριο, τα μονοπάτια όλων των δηλώσεων-χρήσεων _(__all__definition__-__use__paths__)_, απαιτεί για κάθε μεταβλητή, κάθε ακμή του μονοπατιού του ελέγχου ροής από τη δήλωση της μεταβλητής μέχρι και τη χρήση της δήλωσης αυτής, να εκτελείται.  Προκειμένου να περιοριστεί ο αριθμός των μονοπατιών  που απαιτούνται, χρησιμοποιούνται πιο αδύναμες στρατηγικές όπως τα μονοπάτια όλων των δηλώσεων _(__all__-__definitions__)_ και τα μονοπάτια όλων των χρήσεων _(__all__-__uses__)._

  * _Μοντέλα αναφοράς για έλεγχο βάσει κώδικα_

Αν και δεν αποτελεί τεχνική από μόνη της, η δομή του ελέγχου ενός προγράμματος μπορεί να αναπαρασταθεί γραφικά χρησιμοποιώντας ένα διάγραμμα ροής ώστε να οπτικοποιηθούν τεχνικές ελέγχου βάσει κώδικα. Ένα διάγραμμα ροής είναι ένας κατευθυνόμενο γράφος, του οποίου οι κόμβοι και οι ακμές αντιστοιχούν στα στοιχεία του προγράμματος. Για παράδειγμα, οι κόμβοι μπορεί να αναπαριστούν καταστάσεις ή συνεχόμενες ακολουθίες καταστάσεων, ενώ οι ακμές μπορεί να αναπαριστούν τη μεταφορά του ελέγχου μεταξύ των κόμβων.

  * _Τεχνικές βάσει σφαλμάτων_

__

Με διαφορετικούς βαθμούς τυποποίησης, οι τεχνικές ελέγχου που βασίζονται σε σφάλματα αναπτύσσουν περιπτώσεις ελέγχου με ειδικό στόχο την αποκάλυψη κατηγοριών πιθανών ή προκαθορισμένων σφαλμάτων. Για να επικεντρωθεί καλύτερα η παραγωγή ή επιλογή περιπτώσεων ελέγχου, ένα μοντέλο σφαλμάτων μπορεί να εισαχθεί έτσι ώστε να γίνεται η κατηγοριοποίηση των διαφορετικών ειδών σφαλμάτων.

  * _Πρόβλεψη σφαλμάτων_

__

Σε αυτή την τεχνική, οι περιπτώσεις ελέγχου είναι ειδικά σχεδιασμένες από τους μηχανικούς λογισμικού που προσπαθούν να προβλέψουν τα πιο πιθανά σφάλματα σε ένα ήδη γνωστό πρόγραμμα. Μια καλή πηγή πληροφορίας είναι το ιστορικό των σφαλμάτων που εντοπίστηκαν σε παλαιότερα έργα, καθώς και η εμπειρία του μηχανικού λογισμικού.

  * _Έλεγχος μετάλλαξης_

__

Μια μετάλλαξη είναι μια ελαφρά τροποποιημένη έκδοση του προγράμματος υπό δοκιμή, η οποία διαφέρει κατά μια μικρή συντακτική αλλαγή από το αρχικό πρόγραμμα. Κάθε περίπτωση ελέγχου εκτελεί και το αρχικό πρόγραμμα και όλες τις παραγόμενες μεταλλάξεις. Συγκεκριμένα, αν μια περίπτωση ελέγχου είναι επιτυχής στο να βρίσκει τη διαφορά μεταξύ του αρχικού προγράμματος και της μετάλλαξης, η μετάλλαξη θεωρείται ότι έχει "σκοτωθεί". Αν και αρχικά είχε αναπτυχθεί ως τεχνική για την αξιολόγηση συνόλων ελέγχου (βλ. παράγραφο 4.2, Αξιολόγηση των πραγματοποιημένων ελέγχων), ο έλεγχος μετάλλαξης αποτελεί και ένα κριτήριο δοκιμών από μόνος του. Αυτό συμβαίνει γιατί είτε οι δοκιμές παράγονται τυχαία μέχρις ότου όλες οι μεταλλάξεις να έχουν σκοτωθεί, είτε οι δοκιμές σχεδιάζονται ειδικά για να σκοτώσουν μεταλλάξεις που επιζούν ακόμα. Στην τελευταία περίπτωση, η δοκιμή μετάλλαξης μπορεί , επίσης, να κατηγοριοποιηθεί ως μια τεχνική βασισμένη σε κώδικα. Η βασική παραδοχή του ελέγχου μετάλλαξης (το αποτέλεσμα της σύζευξης) είναι ότι ψάχνοντας για απλά συντακτικά σφάλματα, πιο σύνθετα αλλά πραγματικά σφάλματα μπορεί να εντοπιστούν. Για να είναι αποτελεσματική η τεχνική, ένας μεγάλος αριθμός μεταλλάξεων πρέπει να παραχθεί αυτόματα και να εκτελεστεί με συστηματικό τρόπο.  


  * _Τεχνικές βάσει χρήσης_

  * _Λειτουργικό προφίλ_

  
Στις δοκιμές για την αξιολόγηση της αξιοπιστίας (γνωστοί και ως λειτουργικοί έλεγχοι), το περιβάλλον ελέγχου αναπαράγει το λειτουργικό περιβάλλον του λογισμικού ή αλλιώς το λειτουργικό προφίλ, όσο το δυνατόν καλύτερα. Ο στόχος είναι , από τα δεδομένα που θα παρατηρηθούν από την δοκιμή, να μπορεί κανείς να αποφανθεί για τη μελλοντική αξιοπιστία του λογισμικού , όταν θα βρίσκεται σε πραγματική χρήση. Για να  επιτευχθεί αυτό, στις εισόδους έχουν εκχωρηθεί πιθανότητες ή προφίλ, ανάλογα με τη συχνότητα εμφάνισης τους στην πραγματική λειτουργία. Τα λειτουργικά προφίλ μπορούν να χρησιμοποιηθούν κατά τη διάρκεια του ελέγχου του συστήματος για να καθοδηγήσουν την παραγωγή περιπτώσεων ελέγχου, οι οποίες θα αξιολογήσουν την επίτευξη των στόχων αξιοπιστίας, καθώς και θα εξετάσουν τη σχετική χρήση και κρισιμότητα των διαφόρων λειτουργιών παρόμοιων με αυτά που θα συναντήσουμε στο λειτουργικό   περιβάλλον.

  * _Ευρετικοί μηχανισμοί παρατήρησης χρήστη_

Οι αρχές ευχρηστίας μπορούν να παρέχουν κατευθυντήριες γραμμές για την ανακάλυψη προβλημάτων στο σχεδιασμό της διεπαφής χρήστη (βλ. ενότητα 4,Σχεδίαση διεπαφής με το χρήστη, στο γνωστικό πεδίο Σχεδιασμός λογισμικού). Εξειδικευμένες ευρετικές, που αποκαλούνται και μέθοδοι ελέγχου ευχρηστίας, εφαρμόζονται για τη συστηματική παρατήρηση της χρήσης του συστήματος κάτω από ελεγχόμενες συνθήκες, έτσι ώστε να προσδιοριστεί πόσο καλά οι χρήστες μπορούν να χρησιμοποιήσουν το σύστημα και τις διεπαφές του. Οι ευρετικές ευχρηστίας περιλαμβάνουν το γνωστικό περιδιάβασμα, την ανάλυση ισχυρισμών, την παρατήρηση πεδίου, τα ομιλούντα υποκείμενα καθώς και έμμεσες προσεγγίσεις όπως ερωτηματολόγια και συνεντεύξεις χρηστών.

  * _Τεχνικές βάσει μοντέλου_

Ένα μοντέλο σε αυτή την περίπτωση είναι μία αφηρημένη (τυπική) αναπαράσταση του λογισμικού που ελέγχεται ή των απαιτήσεων λογισμικού του (βλ. ενότητα 1, Μοντελοποίηση στο γνωστικό πεδίο Μοντέλα και μέθοδοι της τεχνολογίας λογισμικού). Ο έλεγχος βάσει μοντέλου χρησιμοποιείται για την επικύρωση των απαιτήσεων, τον έλεγχο της συνέπειας τους, καθώς και για την παραγωγή περιπτώσεων ελέγχου, που επικεντρώνονται στις πτυχές της συμπεριφοράς του λογισμικού. Τα βασικά συστατικά στοιχεία του ελέγχου με βάση το μοντέλο είναι : ο συμβολισμός που χρησιμοποιείται για την αναπαράσταση του μοντέλου του λογισμικού ή των απαιτήσεων του, τα μοντέλα ροής εργασίας ή παρόμοια μοντέλα, η στρατηγική ελέγχου ή ο αλγόριθμος που χρησιμοποιήθηκε για την παραγωγή περιπτώσεων ελέγχου, η υποστηρικτική δομή για την εκτέλεση του ελέγχου, καθώς και η αξιολόγηση των αποτελεσμάτων της δοκιμής σε σύγκριση με τα αναμενόμενα αποτελέσματα. Λόγω της πολυπλοκότητας των τεχνικών, οι προσεγγίσεις του ελέγχου βάσει μοντέλου συχνά χρησιμοποιούνται σε συνδυασμό με αυτόματες δοκιμές.  Οι τεχνικές ελέγχου με βάση το μοντέλο περιλαμβάνουν τα παρακάτω. 

  * _Πίνακες αποφάσεων_

Οι πίνακες αποφάσεων αντιπροσωπεύουν λογικές συσχετίσεις μεταξύ συνθηκών (εισόδων) και ενεργειών (εξόδων). Οι περιπτώσεις ελέγχου προέρχονται συστηματικά από την εξέταση κάθε πιθανού συνδυασμού συνθηκών και των αντίστοιχων ενεργειών που προκύπτουν. Μια σχετική τεχνική είναι το γράφημα αίτιου-αιτιατού _(__Cause__-__effect__graphing__)._

  * _Μηχανή πεπερασμένων καταστάσεων_

Μοντελοποιώντας ένα πρόγραμμα ως μια μηχανή πεπερασμένων καταστάσεων, οι δοκιμές μπορούν να επιλεχθούν έτσι ώστε να καλύπτουν όλες τις καταστάσεις και τις μεταβάσεις. 

  * _Τυπικές προδιαγραφές_

Η δήλωση των προδιαγραφών σε μια τυπική γλώσσα (βλ. παράγραφο 4.2, Τυπικές μέθοδοι στο γνωστικό πεδίο Μοντέλα και μέθοδοι της τεχνολογίας λογισμικού) επιτρέπει την αυτόματη παραγωγή περιπτώσεων λειτουργικών ελέγχων και την ίδια στιγμή παρέχει ένα χρησμό για την αξιολόγηση των αποτελεσμάτων τους.

Η TTCN3 (Testing and Test Control Notation version 3) είναι μια γλώσσα που αναπτύχθηκε για τη συγγραφή περιπτώσεων ελέγχου. Ο συμβολισμός επινοήθηκε για τις ανάγκες ελέγχου ενός συγκεκριμένου τηλεπικοινωνιακού συστήματος. Για το λόγο αυτό, είναι ιδιαίτερα κατάλληλη για την δοκιμή πολύπλοκων επικοινωνιακών πρωτοκόλλων.

  * _Μοντέλα ροών εργασίας_

Τα μοντέλα ροών εργασίας καθορίζουν τη σειρά των δραστηριοτήτων που εκτελούνται από τους ανθρώπους ή/και τις εφαρμογές του λογισμικού και συνήθως αποτυπώνονται μέσω γραφικών συμβολισμών. Κάθε σειρά δραστηριοτήτων αποτελεί μια ροή εργασίας (ονομάζεται και σενάριο). Τόσο η τυπική όσο και η εναλλακτική ροή εργασίας πρέπει να ελέγχονται. Ιδιαίτερη έμφαση δίνεται στους ρόλους των προδιαγραφών της ροής εργασίας κατά τη διαδικασία του επιχειρηματικού ελέγχου. 

  * _Τεχνικές βάσει της φύσης της εφαρμογής_

Οι παραπάνω τεχνικές εφαρμόζονται σε όλα τα είδη λογισμικού. Αντίστοιχες τεχνικές για την παραγωγή και εκτέλεση ελέγχων βασίζονται στη φύση του λογισμικού που ελέγχεται. Για παράδειγμα :

  * αντικειμενοστραφές λογισμικό _(object-oriented)_
  * λογισμικό που βασίζεται σε συστατικά στοιχεία_(__component__-__based__)_
  * λογισμικό βασισμένο στο διαδίκτυο _(__web__-__based__)_
  * συντρέχοντα προγράμματα _(concurrent)_  
  * λογισμικό που βασίζεται σε πρωτόκολλα _(__protocol__-__based__)_
  * συστήματα πραγματικού χρόνου _(__real__-__time__)_
  * συστήματα κρίσιμα για την ασφάλεια _(__safety__-__critical__)_
  * λογισμικό υπηρεσιακοστραφές_(__service__-__oriented__)_
  * λογισμικό ανοιχτού κώδικα _(__open__-__source__)_
  * ενσωματωμένο λογισμικό _(embedded)_

  * _Επιλογή και συνδυασμός τεχνικών_

  * _Συνδυάζοντας λειτουργικότητα και δομή_

Οι τεχνικές δοκιμών βάσει μοντέλου και κώδικα αντιπαραβάλλονται συνήθως ως λειτουργικός έναντι δομικού ελέγχου. Οι δύο αυτές προσεγγίσεις για την επιλογή ελέγχου δεν θα πρέπει να θεωρηθούν ως εναλλακτικές, αλλά ως συμπληρωματικές. Στην πραγματικότητα, χρησιμοποιούν διαφορετικές πηγές πληροφοριών και έχει αποδειχθεί ότι τονίζουν διαφορετικά είδη προβλημάτων. Οι τεχνικές αυτές θα μπορούσαν να χρησιμοποιηθούν σε συνδυασμό, ανάλογα με τις εκτιμήσεις του προϋπολογισμού.   


  * _Ντετερμινιστική και τυχαία επιλογή_

Οι περιπτώσεις ελέγχου μπορεί να επιλεχθούν με ντετερμινιστικό τρόπο, σύμφωνα με μία από τις πολλές τεχνικές ή τυχαία προερχόμενες από την κατανομή εισόδων, όπως γίνεται συνήθως στις δοκιμές αξιοπιστίας. Αρκετές αναλυτικές και εμπειρικές συγκρίσεις έχουν διεξαχθεί για να αναλύσουν τις συνθήκες που κάνουν τη μια προσέγγιση πιο αποτελεσματική από την άλλη.

  * **Μετρικές σχετικές με τον έλεγχο**

Μερικές φορές οι τεχνικές ελέγχου συγχέονται με τους στόχους των δοκιμών. Οι τεχνικές ελέγχου μπορούν να θεωρηθούν ως βοηθήματα για την διασφάλιση της επίτευξης των στόχων της δοκιμής. Για παράδειγμα, η κάλυψη των διακλαδώσεων είναι μια δημοφιλής τεχνική ελέγχου. Η επίτευξη της κάλυψης μιας συγκεκριμένης διακλάδωσης κατά ποσοστό, για παράδειγμα 95%, δεν θα πρέπει να είναι ο μόνος στόχος της δοκιμής. Αντιθέτως, η δοκιμή είναι ένας τρόπος για τη βελτίωση των πιθανοτήτων να βρεθούν σφάλματα κατά τη συστηματική προσπάθεια να ελεγχθούν όλες οι διακλαδώσεις του προγράμματος σε κάθε σημείο απόφασης. Για την αποφυγή παρεξηγήσεων, θα πρέπει να γίνει μια σαφής διάκριση μεταξύ των μετρικών που είναι σχετικές με τις δοκιμές, που παρέχουν μια αξιολόγηση του προγράμματος υπό εξέταση με βάση τα παρατηρούμενα αποτελέσματα του ελέγχου, καθώς και των μετρικών που αξιολογούν την πληρότητα του συνόλου του ελέγχου.

Η μέτρηση θεωρείται συνήθως θεμελιώδης για την ανάλυση ποιότητας. Η μέτρηση μπορεί επίσης να χρησιμοποιηθεί για την βελτιστοποίηση του σχεδιασμού και της εκτέλεσης του ελέγχου. Η διαχείριση των δοκιμών μπορεί να χρησιμοποιήσει πολλές διαφορετικές μετρικές διεργασιών για να παρακολουθεί την πρόοδο (βλ. παράγραφο 5.1, Πρακτικές θεωρήσεις, για μια συζήτηση μετρικών των διαδικασιών ελέγχου χρήσιμες για το σκοπό της διοίκησης). 

  * _Αξιολόγηση του υπό εξέταση προγράμματος_

__

  * _Μετρικές προγράμματος υποστηρικτικές στον προγραμματισμό και σχεδιασμό_ _των ελέγχων_

Μετρικές βασισμένες στο μέγεθος του λογισμικού (για παράδειγμα στον αριθμό γραμμών κώδικα ή στο λειτουργικό μέγεθος) ή μετρικές βασισμένες στη δομή του προγράμματος, μπορούν να καθοδηγήσουν τον έλεγχο. Δομικές μετρικές περιλαμβάνουν επίσης μετρήσεις που καθορίζουν τη συχνότητα με την οποία δομοστοιχεία μπορούν να καλούν το ένα το άλλο.

  * _Τύποι σφαλμάτων, ταξινόμηση και στατιστικά_

Η βιβλιογραφία του ελέγχου είναι πλούσια σε κατηγοριοποιήσεις και ταξινομήσεις σφαλμάτων. Για να γίνει πιο αποτελεσματική η δοκιμή, είναι σημαντικό να γνωρίζουμε  ποια είδη σφαλμάτων μπορούν να βρεθούν στο λογισμικό που ελέγχεται και τη σχετική συχνότητα με την οποία αυτά τα σφάλματα έχουν εμφανιστεί στο παρελθόν. Αυτή η πληροφορία μπορεί να είναι χρήσιμη για προβλέψεις ποιότητας, καθώς και για την βελτίωση της διαδικασίας (βλ. παράγραφο 3.2, Χαρακτηρισμός σφάλματος, στο γνωστικό πεδίο Ποιότητα λογισμικού).

  * _Πυκνότητα σφαλμάτων_

Ένα πρόγραμμα υπό εξέταση μπορεί να αξιολογηθεί μετρώντας τα σφάλματα που εντοπίστηκαν ως ο λόγος μεταξύ τον αριθμό των σφαλμάτων που εντοπίστηκαν προς το μέγεθος του προγράμματος. 

  * _Δοκιμή ζωής/Αξιολόγηση αξιοπιστίας      _

Μια στατιστική εκτίμηση της αξιοπιστίας του λογισμικού, η οποία μπορεί να αποκτηθεί από την παρατήρηση της αξιοπιστίας που έχει επιτευχθεί, μπορεί να χρησιμοποιηθεί για την αξιολόγηση ενός προϊόντος λογισμικού και για την απόφαση σχετικά με το αν θα πρέπει ή όχι να σταματήσουμε τον έλεγχο (βλ. θέμα 2.2.4, Επίτευξη και αξιολόγηση αξιοπιστίας).

  * _Μοντέλα αύξησης αξιοπιστίας_

Τα μοντέλα αύξησης της αξιοπιστίας παρέχουν μια πρόβλεψη αξιοπιστίας βασισμένη σε σφάλματα. Υποθέτουν , σε γενικές γραμμές, ότι όταν τα σφάλματα, τα οποία προκάλεσαν την παρατηρούμενη αποτυχία, έχουν διορθωθεί (αν και μερικά μοντέλα αποδέχονται ατελείς διορθώσεις), τότε η εκτιμώμενη αξιοπιστία του προϊόντος εμφανίζει, κατά μέσο όρο, μια αυξανόμενη τάση. Υπάρχουν πολλά δημοσιευμένα μοντέλα αύξησης της αξιοπιστίας. Κυρίως, τα μοντέλα αυτά χωρίζονται σε μοντέλα που μετρούν την αποτυχία _(__failure__-__count__)_ και σε μοντέλα που μετράνε το χρόνο μεταξύ αποτυχίας _(__time__-__between__-__failure__)_.

  * _Αξιολόγηση πραγματοποιημένων ελέγχων_

__

  * _Κάλυψη / Πληρότητα μέτρων_

Διάφορα κριτήρια επάρκειας των δοκιμών απαιτούν ότι οι περιπτώσεις ελέγχου συστηματικά ελέγχουν ένα σύνολο από στοιχεία, τα οποία προσδιορίζονται στο πρόγραμμα ή στις προδιαγραφές (βλ. ενότητα 3, Τεχνικές Ελέγχου). Για να αξιολογηθεί η πληρότητα των εκτελεσμένων δοκιμών, οι μηχανικοί λογισμικού μπορούν να παρακολουθούν τα στοιχεία που έχουν καλυφθεί για να μπορούν δυναμικά να υπολογίζουν το λόγο μεταξύ των καλυφθέντων στοιχείων προς του συνολικού αριθμού στοιχείων. Για παράδειγμα, είναι δυνατόν να υπολογιστεί το ποσοστό των διακλαδώσεων που καλύφθηκαν στο διάγραμμα ροής του προγράμματος ή το ποσοστό των λειτουργικών απαιτήσεων που ελέγχθηκαν σε σχέση με το σύνολο των απαιτήσεων που απαριθμούνται στο έγγραφο Προδιαγραφών. Τα κριτήρια επάρκειας που βασίζονται σε κώδικα απαιτούν κατάλληλη οργάνωση του προγράμματος υπό δοκιμή.

  * _Σπορά σφαλμάτων_

Στη σπορά σφαλμάτων, μερικά σφάλματα εισάγονται τεχνητά σε ένα πρόγραμμα πριν αυτό ελεγχθεί. Όταν εκτελεστεί η δοκιμή, μερικά από τα σπαρμένα σφάλματα θα αποκαλυφθούν καθώς και κάποια άλλα σφάλματα που προϋπήρχαν. Στη θεωρία, ανάλογα με το ποια και πόσα από τα τεχνητά σφάλματα εντοπίζονται, μπορεί να αξιολογηθεί η αποτελεσματικότητα της δοκιμής καθώς και να εκτιμηθεί ο αριθμός των υπολειπόμενων σφαλμάτων. Στην πράξη, οι στατιστικολόγοι αμφισβητούν την κατανομή και την αντιπροσωπευτικότητα των σπαρμένων σφαλμάτων σε σχέση με τα πραγματικά σφάλματα και το μικρό μέγεθος του δείγματος στο οποίο βασίζονται οι αναγωγές. Μερικοί, επίσης, ισχυρίζονται ότι αυτή η τεχνική θα πρέπει να χρησιμοποιείται με μεγάλη προσοχή καθώς η  εισαγωγή σφαλμάτων στο λογισμικό περιλαμβάνει τον προφανή κίνδυνο να ξεχάσουμε να τα αφαιρέσουμε μετά τη δοκιμή.

  * _Βαθμός μετάλλαξης_

Στον έλεγχο μετάλλαξης  (βλ. Έλεγχος μετάλλαξης στην παράγραφο 3.4, Τεχνικές βάσει σφαλμάτων), ο λόγος των «σκοτωμένων» μεταλλάξεων  προς το συνολικό αριθμό των παραγόμενων μεταλλάξεων μπορεί να αποτελέσει ένα μέτρο αποτελεσματικότητας της εκτελούμενης δοκιμής.

  * _Σύγκριση και σχετική αποτελεσματικότητα διάφορων τεχνικών_

Διάφορες μελέτες έχουν διεξαχθεί προκειμένου να συγκριθεί η σχετική αποτελεσματικότητα των διαφόρων τεχνικών ελέγχου. Είναι σημαντικό να υπάρχει ακρίβεια ως προς την ιδιότητα με την οποία αξιολογούνται οι τεχνικές. Ποια, για παράδειγμα, είναι η ακριβής έννοια του όρου "αποτελεσματικότητα"; Πιθανές ερμηνείες περιλαμβάνουν τον αριθμό των δοκιμών που απαιτούνται για να βρεθεί το πρώτο σφάλμα, το λόγο του αριθμού των σφαλμάτων που εντοπίστηκαν κατά τη δοκιμή προς τον συνολικό αριθμό των σφαλμάτων που εντοπίστηκαν κατά τη διάρκεια και μετά τη δοκιμή, καθώς και κατά πόσο έχει βελτιωθεί η αξιοπιστία. Αναλυτικές και εμπειρικές συγκρίσεις μεταξύ διαφόρων τεχνικών έχουν διεξαχθεί σύμφωνα με καθεμία από τις παραπάνω έννοιες της αποτελεσματικότητας.  

  * **Διεργασία ελέγχου**

****

Οι έννοιες του ελέγχου,  οι στρατηγικές, οι τεχνικές και οι μετρικές πρέπει να ενσωματωθούν σε μια καθορισμένη και ελεγχόμενη διεργασία. Η διεργασία ελέγχου υποστηρίζει δραστηριότητες δοκιμών και παρέχει καθοδήγηση στους ελεγκτές και στις ομάδες ελέγχου, από τον σχεδιασμό των δοκιμών μέχρι την αξιολόγηση των αποτελεσμάτων τους, με τέτοιο τρόπο ώστε να παρέχεται διαβεβαίωση ότι οι στόχοι της δοκιμής θα καλυφθούν με ένα οικονομικά αποδοτικό τρόπο.

  * _Πρακτικές θεωρήσεις_

__

  * _Συμπεριφορές /Προγραμματισμός χωρίς εγωκεντρισμό (__Egoless__Programming__)_

Ένα σημαντικό στοιχείο μιας επιτυχημένης δοκιμής είναι η συνεργατική συμπεριφορά προς τις δραστηριότητες ελέγχου και διασφάλισης ποιότητας. Οι διευθυντές κατέχουν βασικό ρόλο στην προώθηση μιας, γενικά, ευνοϊκής στάσης σχετικά με τον εντοπισμό σφαλμάτων και τη διόρθωση τους κατά την ανάπτυξη και συντήρηση του λογισμικού. Για παράδειγμα, αυτό μπορεί να επιτευχθεί ξεπερνώντας τη νοοτροπία της ατομικής ιδιοκτησίας κώδικα ανάμεσα σε προγραμματιστές και προωθώντας ένα περιβάλλον συνεργασίας με ομαδική ευθύνη για ανωμαλίες στον κώδικα.

  * _Οδηγοί ελέγχου_

Οι φάσεις ελέγχου μπορούν να καθοδηγούνται από διάφορους στόχους. Για παράδειγμα, δοκιμές βασισμένες στο κίνδυνο χρησιμοποιούν την επικινδυνότητα του προϊόντος για να δώσουν προτεραιότητες και για να εστιάσουν στη στρατηγική ελέγχου. Από την άλλη, δοκιμές βασισμένες σε σενάρια καθορίζουν τις περιπτώσεις ελέγχου βάσει καθορισμένων σεναρίων του λογισμικού.

  * _Διοίκηση διεργασίας ελέγχου_

Οι δραστηριότητες ελέγχου που πραγματοποιούνται σε διάφορα επίπεδα (βλ. ενότητα 2, Επίπεδα ελέγχου) πρέπει να οργανωθούν από κοινού με τους ανθρώπους, τα εργαλεία, τις πολιτικές και τις μετρικές σε μία καλά καθορισμένη διεργασία που αποτελεί αναπόσπαστο κομμάτι του κύκλου ζωής.

  * _Τεκμηρίωση ελέγχων  και προϊόντα εργασίας_

Η τεκμηρίωση αποτελεί αναπόσπαστο κομμάτι της τυποποίησης της διεργασίας ελέγχου. Τα έγγραφα δοκιμών μπορούν να περιλαμβάνουν, μεταξύ άλλων, το σχέδιο ελέγχου, τις προδιαγραφές σχεδιασμού ελέγχου, τις προδιαγραφές διαδικασίας ελέγχου, τις προδιαγραφές των περιπτώσεων ελέγχου, το αρχείο καταγραφής ελέγχου καθώς και την έκθεση με τα περιστατικά που συνέβησαν κατά τις δοκιμές. Το λογισμικό υπό δοκιμή τεκμηριώνεται ως στοιχείο ελέγχου. Η τεκμηρίωση του ελέγχου πρέπει να παράγεται και, συνεχώς, να ενημερώνεται στο ίδιο επίπεδο ποιότητας με τα άλλα είδη εγγράφων τεκμηρίωσης της τεχνολογίας λογισμικού. Επιπλέον, η τεκμηρίωση των ελέγχου θα πρέπει να είναι υπό τον έλεγχο της διοίκησης  της σύνθεσης του λογισμικού (βλ. στο γνωστικό πεδίο Διαχείριση Σχηματισμών Λογισμικού). Επίσης, η τεκμηρίωση αυτή, περιλαμβάνει προϊόντα εργασίας που μπορούν να προσφέρουν υλικό για εγχειρίδια χρηστών και για την εκπαίδευση τους.

  * _Ανάπτυξη οδηγούμενη από τον έλεγχο (__TDD__)_

Η ανάπτυξη που καθοδηγείται από τον έλεγχο (TDD) ξεκίνησε ως μία από τις βασικές πρακτικές του ακραίου προγραμματισμού (XP-extreme programming) και περιλαμβάνει τη συγγραφή ελέγχου μονάδων πριν τη συγγραφή του κώδικα που θα ελεγχθεί. Με αυτόν τον τρόπο, η καθοδηγούμενη από δοκιμές ανάπτυξη αναπτύσσει τις περιπτώσεις ελέγχου ως υποκατάστατο του εγγράφου απαιτήσεων λογισμικού και όχι ως ανεξάρτητος έλεγχος που διαβεβαιώνει ότι το λογισμικό έχει υλοποιήσει σωστά τις απαιτήσεις. Αντί μιας στρατηγικής ελέγχου, η καθοδηγούμενη από τον έλεγχο ανάπτυξη είναι μια πρακτική, όπου χρειάζεται οι προγραμματιστές να καθορίζουν και να διατηρούν ελέγχους μονάδων. Ως εκ τούτου, μπορεί να υπάρχει θετικό αντίκτυπο στην επεξεργασία των αναγκών των χρηστών και στις προδιαγραφές των απαιτήσεων λογισμικού.

  * _Εσωτερική έναντι ανεξάρτητης ομάδας ελέγχου_

Η τυποποίηση της διεργασίας ελέγχου μπορεί επίσης να περιλαμβάνει την τυποποίηση της οργάνωσης της ομάδας ελέγχου. Η ομάδα ελέγχου μπορεί να αποτελείται από εσωτερικά μέλη (που ανήκουν στην ομάδα του έργου και που μπορεί να συμμετέχουν ή όχι στην ανάπτυξη του λογισμικού), από εξωτερικά μέλη (με την ελπίδα ότι θα φέρουν μια αμερόληπτη και  ανεξάρτητη προοπτική) ή και από τα δύο. Εκτιμήσεις κόστους, προγραμματισμού, επίπεδου ωριμότητας των εμπλεκόμενων οργανισμών και κρισιμότητας της εφαρμογής, μπορούν να καθοδηγήσουν την απόφαση.

  * _Εκτίμηση κόστους/Προσπάθειας και μετρικές διεργασίας ελέγχου_

Αρκετές μετρικές που σχετίζονται με τους πόρους που δαπανώνται κατά τη διάρκεια του ελέγχου, όπως και αυτές, που σχετίζονται με την αποτελεσματικότητα εύρεσης σφαλμάτων στις διάφορες φάσεις των δοκιμών, χρησιμοποιούνται από τους διευθυντές για τον έλεγχο και τη βελτίωση της διεργασίας ελέγχου. Αυτές οι μετρικές ελέγχου μπορούν να καλύπτουν πτυχές όπως μεταξύ άλλων τον αριθμό των περιπτώσεων ελέγχου που ορίζονται, τον αριθμό των περιπτώσεων ελέγχου που πέρασαν με επιτυχία καθώς και τον αριθμό των περιπτώσεων ελέγχου που απέτυχαν.

Η αξιολόγηση των αναφορών των φάσεων ελέγχου, μπορεί να συνδυαστεί με την ανάλυση γενεσιουργιών αιτιών έτσι ώστε να αξιολογηθεί η αποτελεσματικότητα εύρεσης σφαλμάτων στη διεργασία ελέγχου, όσο το δυνατόν νωρίτερα. Μια τέτοια αξιολόγηση μπορεί να συνδεθεί με την ανάλυση κινδύνου. Επιπλέον, οι πόροι που αξίζει να δαπανηθούν στις δοκιμές πρέπει να είναι ανάλογοι με τη χρήση/κρισιμότητα της εφαρμογής. Αυτό σημαίνει ότι διαφορετικές τεχνικές έχουν διαφορετικά κόστη και παρέχουν διαφορετικά επίπεδα εμπιστευτικότητας στην αξιοπιστία του προϊόντος.

  * _Τερματισμός_

Πρέπει να παρθεί η απόφαση για το πόσες δοκιμές είναι αρκετές και για το πότε το στάδιο των ελέγχου μπορεί να τερματιστεί. Η πληρότητα των μετρικών, όπως για παράδειγμα η επιτυχημένη κάλυψη κώδικα ή λειτουργική κάλυψη, καθώς και οι εκτιμήσεις της πυκνότητας σφαλμάτων ή της λειτουργικής αξιοπιστίας, παρέχει χρήσιμη υποστήριξη, η οποία όμως δεν είναι αρκετή από μόνη της. Η απόφαση περιλαμβάνει επίσης εκτιμήσεις σχετικά με το κόστος και τον κίνδυνο που προκύπτει από πιθανές αποτυχίες, που παραμένουν σε αντίθεση με το κόστος που προκύπτει από τη συνέχιση των δοκιμών.

  * _Επαναχρησιμοποίηση και πρότυπα ελέγχου_

Για τη διεξαγωγή δοκιμών ή την συντήρηση με ένα οργανωμένο και οικονομικά αποδοτικό τρόπο, τα μέσα που χρησιμοποιούνται για τον έλεγχο κάθε μέρους του λογισμικού θα πρέπει να επαναχρησιμοποιούνται συστηματικά. Ένα αποθετήριο υλικών για τις δοκιμές θα πρέπει να βρίσκεται υπό τον έλεγχο της διαχείρισης σχηματισμών του λογισμικού, έτσι ώστε οι αλλαγές στις απαιτήσεις λογισμικού ή στη σχεδίαση να μπορούν να αντικατοπτρίζονται σε αλλαγές στις δοκιμές που διεξάγονται.

Οι λύσεις δοκιμών που υιοθετήθηκαν για τον έλεγχο μερικών ειδών εφαρμογών υπό συγκεκριμένες συνθήκες, μαζί με τα κίνητρα πίσω από τις αποφάσεις που πάρθηκαν, σχηματίζουν ένα πρότυπο ελέγχων που μπορεί να τεκμηριωθεί για μεταγενέστερη επαναχρησιμοποίηση σε παρόμοια έργα.

  * _Δραστηριότητες ελέγχου_

Όπως φαίνεται στην ακόλουθη περιγραφή, η επιτυχής διαχείριση των δραστηριοτήτων ελέγχου εξαρτάται σε μεγάλο βαθμό από την διαδικασία διαχείρισης σχηματισμών του λογισμικού.

  * _Προγραμματισμός_

Όπως όλες οι πτυχές της διαχείρισης ενός έργου, έτσι και οι δραστηριότητες ελέγχου πρέπει να προγραμματίζονται. Οι κυριότερες πτυχές του προγραμματισμού περιλαμβάνουν το συντονισμό του προσωπικού, τη διαθεσιμότητα των εγκαταστάσεων και του εξοπλισμού ελέγχου, τη δημιουργία και τη συντήρηση εγγράφων που σχετίζονται με τον έλεγχο, καθώς και τον προγραμματισμό για πιθανά ανεπιθύμητα αποτελέσματα. Αν παραπάνω από μια αρχική του λογισμικού συντηρείται, τότε κατά το προγραμματισμό, πρέπει να ληφθεί υπόψη ο χρόνος και η προσπάθεια για να διασφαλιστεί ότι το περιβάλλον ελέγχου είναι σωστά διαμορφωμένο.

  * _Παραγωγή περιπτώσεων ελέγχου_

Η παραγωγή των περιπτώσεων ελέγχου βασίζεται στο επίπεδο που εκτελείται ο έλεγχος, καθώς και στη συγκεκριμένη τεχνική ελέγχου που χρησιμοποιείται. Οι περιπτώσεις ελέγχου θα πρέπει να βρίσκονται υπό τον έλεγχο της διαχείρισης σχηματισμών λογισμικού και να περιλαμβάνουν τα αναμενόμενα αποτελέσματα για κάθε δοκιμή.

  * _Ανάπτυξη περιβάλλοντος ελέγχου_

Το περιβάλλον που χρησιμοποιείται κατά τις δοκιμές θα πρέπει να είναι συμβατό με τα άλλα εργαλεία της τεχνολογίας λογισμικού που υιοθετήθηκαν. Το περιβάλλον, επίσης, θα πρέπει να διευκολύνει την ανάπτυξη και τον έλεγχο των περιπτώσεων ελέγχου, καθώς και την καταγραφή και την ανάκτηση των αναμενόμενων αποτελεσμάτων, των σεναρίων και των άλλων υλικών ελέγχου.

  * _Εκτέλεση_

Η εκτέλεση των δοκιμών πρέπει να ενσωματώνει μια βασική αρχή των επιστημονικών πειραμάτων : οτιδήποτε πραγματοποιείται κατά τη διάρκεια του ελέγχου πρέπει να εκτελείται και να τεκμηριώνεται με σαφήνεια, έτσι ώστε οποιοδήποτε άλλο άτομο να μπορεί να αναπαράγει τα αποτελέσματα. Ως εκ τούτου, ο έλεγχος θα πρέπει να εκτελείται σύμφωνα με τις τεκμηριωμένες διαδικασίες, χρησιμοποιώντας μια σαφώς ορισμένη έκδοση του λογισμικού υπό δοκιμή.

  * _Αξιολόγηση αποτελεσμάτων ελέγχου_

Τα αποτελέσματα ελέγχου πρέπει να αξιολογούνται έτσι ώστε να διαπιστώνεται αν οι δοκιμές ήταν επιτυχείς ή όχι. Στις περισσότερες περιπτώσεις, ο όρος "επιτυχής"  σημαίνει ότι το λογισμικό εκτελέστηκε όπως αναμενόταν και δεν υπήρχαν σημαντικά απροσδόκητα αποτελέσματα. Αξίζει να σημειωθεί ότι δεν είναι όλα τα απροσδόκητα αποτελέσματα απαραιτήτως σφάλματα. Μερικά από αυτά διαπιστώνονται ότι είναι, απλά, θόρυβος. Πριν αφαιρεθεί ένα σφάλμα, απαιτείται να γίνει μια ανάλυση και μια προσπάθεια για αποτελμάτωση, έτσι ώστε να απομονωθεί, να καθοριστεί και να περιγραφεί το σφάλμα. Όταν τα αποτελέσματα των δοκιμών είναι πολύ σημαντικά, μια επίσημη επιτροπή αναθεώρησης μπορεί να συγκληθεί για την αξιολόγησή τους.

  * _Αναφορά προβλημάτων/Καταγραφή δοκιμών_

Οι δραστηριότητες ελέγχου μπορούν να καταγράφονται, έτσι ώστε να μπορεί κανείς να προσδιορίζει πότε μια δοκιμή πραγματοποιήθηκε, ποιος εκτέλεσε τη δοκιμή, ποια διαμόρφωση του λογισμικού χρησιμοποιήθηκε και άλλες σχετικές πληροφορίες ταυτοποίησης της δοκιμής. Τα απροσδόκητα ή τα εσφαλμένα αποτελέσματα ελέγχου μπορούν να καταγράφονται σε ένα σύστημα αναφοράς προβλημάτων, τα δεδομένα του οποίου θα αποτελέσουν βάση για μεταγενέστερη αποτελμάτωση και διόρθωση των προβλημάτων, που παρατηρήθηκαν ως αποτυχίες κατά τη διάρκεια ελέγχου. Επίσης, ανωμαλίες που δεν θεωρούνται σφάλματα, μπορούν να τεκμηριωθούν σε περίπτωση που αργότερα αποδειχθούν πιο σοβαρές από ότι αρχικά είχαν θεωρηθεί. Οι αναφορές ελέγχου είναι επιπλέον είσοδος στη διαδικασία αιτήματος αλλαγής διαχείρισης.

  * _Ιχνηλάτηση_ _σφαλμάτων_

Τα σφαλμάτων μπορούν να ιχνηλατηθούν και να αναλυθούν ώστε να διαπιστωθεί πότε εισήχθηκαν στο λογισμικό, για ποιο λόγο δημιουργήθηκαν (για παράδειγμα λόγω κακώς ορισμένων απαιτήσεων, εσφαλμένης δήλωσης μεταβλητής, διαρροής μνήμης, προγραμματιστικού συντακτικού λάθους), καθώς και πότε θα μπορούσαν να παρατηρηθούν για πρώτη φορά στο λογισμικό. Οι πληροφορίες από την ιχνηλάτηση σφαλμάτων χρησιμοποιείται για να διαπιστωθούν ποιες πτυχές του ελέγχου λογισμικού και των άλλων διαδικασιών χρήζουν βελτίωσης και κατά πόσο είναι αποτελεσματικές οι προηγούμενες προσεγγίσεις που χρησιμοποιήθηκαν.

  * **Εργαλεία ελέγχου λογισμικού**

  * _Εργαλεία υποστήριξης ελέγχου_

Ο έλεγχος απαιτεί πολλές εργασίες υψηλής έντασης εργασίας, οι οποίες τρέχουν σε πολυάριθμες εκτελέσεις του προγράμματος και διαχειρίζονται μεγάλη ποσότητα πληροφορίας. Κατάλληλα εργαλεία μπορούν να ελαφρύνουν το βάρος  μιας υπαλληλικής και κουραστικής λειτουργίας και να την κάνουν λιγότερο επιρρεπής σε σφάλματα. Επιπλέον, εξελιγμένα εργαλεία μπορούν να υποστηρίζουν το σχεδιασμό του ελέγχου και την παραγωγή περιπτώσεων ελέγχου, καθιστώντας τα πιο αποτελεσματικά.

  * _Εργαλεία επιλογής_

Ένα πολύ σημαντικό θέμα είναι η καθοδήγηση σε διευθυντές και στους ελεγκτές, για το πως να διαλέγουν διαδικασίες και εργαλεία δοκιμών που θα είναι χρήσιμα στον οργανισμό. Αυτό συμβαίνει γιατί η επιλογή κατάλληλων εργαλείων ελέγχου επηρεάζει σημαντικά την απόδοση και την αποτελεσματικότητα των ελέγχων. Επιπλέον, η επιλογή εργαλείων εξαρτάται από διάφορες ενδείξεις όπως οι επιλογές ανάπτυξης, οι σκοποί αξιολόγησης, οι μηχανισμοί εκτέλεσης κτλ . Γενικά, δεν μπορεί να υπάρχει ένα μοναδικό εργαλείο που να ικανοποιεί τις ιδιαίτερες ανάγκες ενός οργανισμού, επομένως, μια σειρά εργαλείων θα μπορούσε να είναι η κατάλληλη επιλογή.

  * _Κατηγορίες εργαλείων_

Παρακάτω κατηγοριοποιούνται τα διαθέσιμα εργαλεία ελέγχου ανάλογα με τη λειτουργικότητα  τους :

  * _Ζυγός ελέγχου_  (οδηγοί, προσαρμογείς) παρέχουν ένα ελεγχόμενο περιβάλλον μέσα στο οποίο οι δοκιμές μπορούν να εκτελεστούν και τα αποτελέσματα τους να καταγραφούν. Προκειμένου να εκτελεστούν κομμάτια ενός προγράμματος, οι οδηγοί και οι προσαρμογείς παρέχονται για να προσομοιώσουν τις καλούμενες και κληθείσες μεθόδους, αντίστοιχα.
  * _Γεννήτριες ελέγχου_ παρέχουν υποβοήθηση στην παραγωγή περιπτώσεων ελέγχου. Η παραγωγή μπορεί να είναι τυχαία, βάσει μονοπατιών, μοντέλου ή ενός συνδυασμού αυτών.
  * _Εργαλεία εγγραφής και επανάληψης_ αυτόματα εκτελούν ξανά ή επαναλαμβάνουν, προηγουμένως εκτελεσμένες δοκιμές των οποίων έχουν καταγραφεί οι είσοδοι και τα αποτελέσματα (για παράδειγμα οθόνες).
  * _Χρησμός/αρχείο σύγκρισης/ισχυρισμού εργαλείων ελέγχου_ βοηθούν στην απόφαση πότε το αποτέλεσμα του ελέγχου είναι επιτυχία ή όχι.
  * _Αναλυτές κάλυψης και ενορχηστρωτές_ μπορούν να δουλεύουν μαζί. Οι αναλυτές κάλυψης εκτιμούν ποιες και πόσες οντότητες του γραφήματος ροής του προγράμματος έχουν εκτελεστεί ανάμεσα σε εκείνες που απαιτούνται από το επιλεγμένο κριτήριο κάλυψης της δοκιμής. Η ανάλυση μπορεί να γίνει χάρη στους ενορχηστρωτές, που εισάγουν ανιχνευτές εγγραφής μέσα στον κώδικα.
  * _Ιχνηλάτες_ καταγράφουν το ιστορικό των εκτελέσεων των μονοπατιών ενός προγράμματος.
  * _Εργαλεία ελέγχου παλινδρόμησης_ υποστηρίζουν την επανάληψη εκτέλεσης μιας σειράς ελέγχων μετά την τροποποίηση ενός τμήματος του λογισμικού. Μπορούν, επίσης, να βοηθήσουν στην επιλογή ενός υποσυνόλου δοκιμών ανάλογα με την αλλαγή που πραγματοποιήθηκε. 
  * _Εργαλεία αξιολόγησης αξιοπιστίας_ υποστηρίζουν την ανάλυση των αποτελεσμάτων των ελέγχων και τη γραφική οπτικοποίηση προκειμένου να αξιολογηθεί η αξιοπιστία, των σχετικών με αυτήν, μετρικών ανάλογα με τα επιλεγμένα μοντέλα.
